# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.237174
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0053_WYG_015-1a>¶
欽定四庫全書¶
　江湖小集巻十五　　　　　宋　陳起編¶
　　陳鑒之東齋小集¶
　　　送鄭嚴州四首(之悌/)¶
諸賢適江海梧竹孤鳳吟願言正王度祈招嗣清音亦¶
為膠西董反慰及物心未可賦柏舟天眷宗社深¶
父老迎使君舟楫桐江波那知使君心一片烟雨蓑杖¶
藜對客星清風雙嵯峨沙鷗公故人應為小婆娑¶
<pb:KR4h0053_WYG_015-1b>¶
嚴山少平田嚴俗稀惰民書生坐黄堂肯詫硎刃新定¶
以清净化坐嘯物自春緑野人荷鉏使君聊岸巾¶
善端誰獨無所化有蘭鮑時容拜床下孺子似可教山¶
川頓脩阻心折東去棹徘徊隄柳春帆腹風欲飽¶
　　　遣興¶
踏遍苕谿石梅花又滿林山川春入望宇宙月知心一¶
紀别鄉井八年無鴈音危巢老松頂日暮有歸禽¶
　　　㑹稽秋日觀山¶
<pb:KR4h0053_WYG_015-2a>¶
荒塍間流水蠧葉風颼颼前山與幽人亭亭共清秋逺¶
近日明晦隱見雲去㽞木末一叟歸犬鳴茅舍幽憶昔¶
典午東劍佩森名流勝地慰逺懷兹焉久綢繆漁磯與¶
樵逕今有斯人不池石老苔髮空餘蠃蚌逰世有古今¶
異郢歌聊自酧醉眼時摩挲此山即前修¶
　　　過吳江¶
垂虹四年别淼淼来夢境今晨整芒屨柳風吹髩影春¶
光徹重淵蛟困渌波靜逺帆有無處小立為徐領浩歌¶
<pb:KR4h0053_WYG_015-2b>¶
翁自得白髮亂垂頸一室世誰如三萬六千頃平生卜¶
隣意此際味差永翁肯平分與吾其辦漁艇¶
　　　暮登蓬莱閣¶
危䦨散湮欝已暮亦登臨鼓角孤城月山川萬古心鸛¶
棲松霧重鷗臥渚烟深客子終何托婆娑且醉吟¶
　　　秋晚¶
瘦盡芙蓉菊又殘客逰懷抱更登山秋光老矣歸何處¶
只在愁人雙鬢間¶
<pb:KR4h0053_WYG_015-3a>¶
　　　晚登京口倅㕔冨覽二首¶
窮途逢偉觀小閣江萬里薄暮岸幅巾寒烟四山起天¶
河注平淮斗柄卧蘆葦欲返還少㽞燈青客船尾¶
孫劉昔虎視鐵騎如風雷白水列蒼幛今焉侑予杯功¶
名詫一時空雲暫崔嵬衲子真英雄一龕老巖隈¶
　　　古詩四首奉寄陳宗之兼簡敖臞翁¶
雌雄烏一色烈㷔玉石焚子桑十日雨英㮣君摩雲麈¶
尾失羇思襟裾蘭茝芬是豈如蹷驢書圃同鉏雲¶
<pb:KR4h0053_WYG_015-3b>¶
君隱萬人海嘯詠足勝流我墮寂寞濵嵌巖一笻秋蟠¶
欝向誰吐天圍蘆荻洲劈箭客帆去何日回吾舟¶
甘㫖娛母顔雍雍春滿室咿啞索梨棗諸兒爭遶膝波¶
明再茁桐露滴清吟筆人生如此足富貴刀頭蜜¶
亭亭㑹山閣四面秋澄鮮盤礴一代英披衣俯飛鳶邇¶
来幾星聚清尊壓雲煙九轉得竒訣分惠毋獨仙¶
　　　西湖晚望¶
過雨長隄葱翠濕小橋人靜支笻立一縷竿頭顫霜鯽¶
<pb:KR4h0053_WYG_015-4a>¶
風動青蒲見蓑笠¶
　　　京口江閣和友人韻¶
良辰仍我軰斗酒大江邉小閣納萬里一帆来九天世¶
塵黄鵠外詩興白鷗前地勝吾衰矣長懷李謫仙¶
　　　題鄭承事所作蕙蘭三首¶
蘭如君子蕙如士此評吾得之涪翁有餘不足姑勿論¶
畢竟清幽氣類同¶
托迹不辭巖谷深異於蕭艾亦何心清風披拂自多事¶
<pb:KR4h0053_WYG_015-4b>¶
斜日淡雲香滿林¶
鄭君欲與蘭冩真心神暗與蘭俱春詩家三昧正如此¶
境融意㑹今何人¶
　　　晚凉湖邊放歩¶
暑氣湖山薄晚風巾袂凉蟬鳴便栁䕃鷺立領荷香大¶
舸鼔聲沸小軒茶味長獨逰元更好細細踏斜陽¶
　　　有感¶
淋雨何人記子桑朱門車馬漲塵黄百年友誼須英㮣¶
<pb:KR4h0053_WYG_015-5a>¶
畵虎何妨效季良¶
　　　月下見桂花欣然㑹心賦二十八字¶
萬卉千葩春事足一巖桂自壯秋光清泠風露月侵午¶
天上人間相對香¶
　　　同劉叔㤗放歩湖邉入靈芝寺坐依光良乆叔¶
　　　㤗誦坡仙好把西湖比西子之句予因賦古風¶
　　　一首¶
劉郎喚我出勝處意所便清寒柳桃風濃淡杉檜烟僧¶
<pb:KR4h0053_WYG_015-5b>¶
廬自生香歩遶古佛前依光偶不扄坐數禽聨翩平林¶
度清磬遥隄蔟歸船湖山露真態鷗㸃溶溶天形容幾¶
吟筆剛道妝抹妍莫作西子看正如姑射仙相知喜值¶
予㣲笑生清漣¶
　　　探梅¶
驢蹇飊寒獵帽裠吟肩山聳酒㣲醺彎彎竹逕霏霏雪¶
小小溪橋淡淡雲忽邂逅時真得侣向空濛處細飄芬囬¶
天力量知誰似笑挽春来首䇿勛¶
<pb:KR4h0053_WYG_015-6a>¶
　　　再到京口¶
問訊金焦亡恙否雙鰲依舊據寒流墖邉浪戰嵌巖石¶
木末雲扶縹緲樓楓葉蓼花新醉雨山容客髩兩添秋¶
海天一鏡舟如豆忘却塵緇季子裘¶
　　　與客夜飲蠟燭有花客請賦之¶
圓蒲促坐話情真蠟炬能花似有神畢竟蜂鬚膏馥在¶
酒邉依舊十分春¶
　　　蔣實齋出示孟浩然畵像因賦二絶¶
<pb:KR4h0053_WYG_015-6b>¶
吟鞭遥指鹿門歸水色山光件件詩縮項鯿魚元自好¶
當年應悔識王維¶
誦詩縱不忤龍顔榮貴無過是好官未必一僮隨瘦馬¶
千年傳作畵圖看¶
　　　送方粹仲適㑹稽¶
正好鑪亭語夜分朔風征帽浙江濆天低雁帶叅差樹¶
山逺舟横黯淡雲龜觧不妨時換酒鯨呿元自妙為文¶
千嵒萬壑心如水二尺檠邉剩著勛¶
<pb:KR4h0053_WYG_015-7a>¶
　　　到三聖廟坐池亭久之記以四十字¶
倦踏軟塵陌琳宫取次行紅桃窺㶑灧翠柳立虛明眼¶
底得詩料耳根猶市聲黄冠邀啜茗猶有舊交情¶
　　　同潘孔時飲總冝園孔時出寳晉數帖呼道人¶
　　　吹簫次日有詩予用韵答之¶
六橋秋新宜醉吟舉杯共聽巖鶴音危亭三靣立老竹¶
寳晉數帖清人心凉蟬不敢喧夕曛洞簫聲繞山腰雲¶
揺揺歸艇水紋裂山紫天青河漢白想君獨立對空濶¶
<pb:KR4h0053_WYG_015-7b>¶
一鷺毛寒藕花月¶
　　　包家山和潘孔時¶
危䦨納納萬里天此景不作西子妍荒谿斗折喬木末¶
小亭碁布層厓巔陽侯作意娛我醉潮頭百尺来樽前¶
游蜂低徊殢花露一鳥急去拖林烟年来祗可作橘隱¶
四人聊學商山仙¶
　　　送陳仁叔之越¶
生世可無友吾友得仁叔行已嚴尺度色夷氣清穆蝇¶
<pb:KR4h0053_WYG_015-8a>¶
頭觀世態麈尾露心曲大江𣺌愁人風欲飽帆腹重陽¶
兩日是不共一杯菊吾儕跡浮萍同是客京轂作計俱¶
岀此正爾未免俗倘有廪可指一笑如魯肅寒窗共短¶
檠何用我征軸所以窮杜陵恨欠突兀屋波寒淨沙石¶
露重老林木莫言衣帶水後㑹殊未卜越山君舊逰我¶
亦曽寄目邇来平安否細與問脩竹¶
　　　寄題長溪楊耻齋梅樓樓乃其先世讀書之所¶
乃翁愛書書滿樓萬軸挿架堪汗牛乃翁愛梅梅遶樓¶
<pb:KR4h0053_WYG_015-8b>¶
千年老幹如蒼虯梅䕶羣書俗塵絶書對梅梢滋味别¶
有時掩卷静倚䦨簷角一枝擎淡月鴈行編簡相從久¶
筆研收功竟無負(後登進士/第弟右科)兒孫登樓凛生敬謂此梅¶
花乃先友一新丹雘煥枅栱黄巻依然對姬孔汲泉不¶
是灌梅花培養君家讀書種袍香青紫雲路同盛事何¶
翅繼乃翁後来應有跨竈者百花頭上文正公吾知乃¶
翁好梅意不獨區區為名第霜飊天地惨無色誰得東¶
皇苐一義惟梅氣禀獨超卓首送春風入書幄對之心¶
<pb:KR4h0053_WYG_015-9a>¶
地悟理學此是天民尹先覺¶
　　　春晚野歩¶
容易老春工扶藜趂好風蛙跳蒲細細燕沒絮濛濛沽¶
酒亦可醉有懐誰與同長松古鬚鬛無語對繁紅¶
　　　客新安賦喜雨歌呈守亝倪使君¶
良苗正要雨肥緑火傘張空驅日轂枝頭忽作少女風¶
轉眼排檐萬銀竹為新安民殊可憐挿空亂巘無多田¶
雨纔終日水半壁方晴又望霓横天是邦若要宜稼穡¶
<pb:KR4h0053_WYG_015-9b>¶
好似嬰兒調乳食祗令田甫渇甘澍賢侯憂民見顔色¶
鼓聲坎坎神来臨不歆牲酒歆侯心(土神汪王甚靈/使君禱之得雨)睡¶
龍蘇醒聽約束拏攫雲霧層厓隂澗泉將涸兮亂流嘉¶
穎欲槁兮光浮田翁戴笠兒跨牛欣欣相對歌賢侯争¶
言一雨神所賜非侯何以蒙神休天惠賢侯福吾土長¶
是五日一風兮十日一雨¶
　　　守亝和張倅古巖詩予用韵賦三絶呈守亝¶
天然石屋兩三僧趺坐寒雲几上生想見瓦鑪烟斷處¶
<pb:KR4h0053_WYG_015-10a>¶
一函經對萬松清¶
貳車林下喜逢僧眼底千峰逸興生五馬未逰心已到¶
吟牋零亂岫雲清¶
淡泊賢侯似衲僧功深心地棗梨生畵堂歌舞聊娱客¶
客退依然禪榻清¶
　　　題問政山¶
　　　　于方外兄德誨為新安太守於郡之東山築¶
　　　　屋以居方外號為問政山房¶
<pb:KR4h0053_WYG_015-10b>¶
憑軾邦君侈畵熊却来問政翠厓翁祗應兄念元真子¶
不是堂無齊盖公千載棣華垂盛事兩叢慈竹亦清風¶
跨鸞時過宣平老明月簫聲在半空¶
　　　守亝示予逰問政山和陳廣文詩予用韵呈守¶
　　　亝¶
小隊名山訪古歸雪雲不觧聽招麾瓊瑶千嶂挿空濶¶
珠璧一詩爭崛竒興逸聊兹逰赤石民安何待化潢池¶
妓圍如畵心如水鬒髮從渠映玉碑(玉碑見/盧仝集)¶
<pb:KR4h0053_WYG_015-11a>¶
　　　夏夜¶
鵲影翻髙樹螢光出淺莎墻低天宇濶樓小月明多清¶
吹徐徐至㣲雲緩緩過欲談無與共黙坐養天和¶
　　　題陳景説詩藳後¶
今人宗晚唐琢句亦清好碧海掣長鯨君慕杜陵老¶
月明孤嶼雲一鶴唳清夜和之以君詩竹牖寒燈下¶
倚馬揮萬言跨驢哦一字遲速不須論紉雲㸔竒思¶
　　　和守亝户部家居書懐¶
<pb:KR4h0053_WYG_015-11b>¶
抽身龍尾外一壑本来心書巻竹隂潤筆牀花氣侵𦕈¶
光増魏笏雅趣寓陶琴隱几時搜句忘言兀似瘖¶
　　　同倪元公善之納凉壽芳¶
沿堦草軟翠流長境静蒲荷覺更香清坐小亭叢竹近¶
暫停團扇受風凉¶
　　　和友人題唐明皇楊太真對奕圖¶
風流陣退却圍碁心醉妖妍落子遲還記兵行南詔否¶
輸嬴應不到雙眉¶
<pb:KR4h0053_WYG_015-12a>¶
　　　京口甘露寺登眺¶
吹帽海風鴉背起馮夷知我酒㣲醺樓䑓氣壓金焦浪¶
鐘鼓聲飛淮浙雲戈甲虎爭餘塊石榛蕪鼪嘯幾斜曛¶
山僧不管興亡事清坐閑披貝葉文¶
　　　陪守齋至玉湖書院作¶
天垂大溪碧近樹齊逺山水氣涵野色縹緲亭數間維¶
昔文節公孤標凛羣姦飄然兩屐齒雲岩遍躋攀此地¶
足佳致差不逺市闤夀峰(文節/次子)顧而喜築屋娱親顔吳¶
<pb:KR4h0053_WYG_015-12b>¶
興富䑓榭往往携歌鬟公獨抱書來小舟破潺湲花淡¶
水紋麗鳥啼人意閑讀易發妙藴不惟評馬班(公有易/訓馬班)¶
(異/辭)著述五百巻星芒照人寰天街幾綉鞍蹀躞趨豹闗¶
河來砥柱立一老菰蒲灣守亝(文節第四子/今右曹郎中)領客逰秋¶
風韻枯菅我誦壁間文徙倚蘚石斑德人不可見月白¶
漁舟還¶
　　　題嚴子陵釣䑓¶
渭濵一叟髮垂素西伯與之無雅故幡然為捨釣魚竿¶
<pb:KR4h0053_WYG_015-13a>¶
八極風雲生指顧先生少與文叔逰眼㸔日角興炎劉¶
胡為掉頭不肯住垂綸依舊披羊裘周文虚已師賢哲¶
光武規模欠宏濶三公清坐䑓閣尊先生回首桐江月¶
桐江月色無古今白波蒼嶂幽人心¶
　　　題村學圖¶
田父龍鍾雪色髯送兒来學尚腰䥥先生莫厭村醪薄¶
醴酒雖醲有楚鉗¶
　　　畢履和惠端硯余以大歙硯報之佐以一詩¶
<pb:KR4h0053_WYG_015-13b>¶
履和惠端研玉質馬肝色我有大研卧蚕紋元是新安¶
龍尾石持以答佳貺聊亦見此心極知不是雙南金未¶
足報君緑綺琴我得履和硯清潤如履和天然粹德非¶
琢磨秋江印月平不波(匣上有秋月/澄輝四字)君得剛甫研朴鈍¶
均剛甫不能輕㨗隨人後黙黙寒窗守愚魯端研入手¶
喜有餘展開古帖聊學書大硯知君不負渠墨池飛出¶
北溟魚(畢善作/大字)¶
　江湖小集巻十五¶
