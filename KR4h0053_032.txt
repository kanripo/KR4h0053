# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.553898
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷三十二
<pb:KR4h0053_WYG_032-1a>¶
欽定四庫全書¶
　江湖小集巻三十二　　　　宋　陳起　編¶
　　朱繼芳靜佳乙稿¶
　　　庚戌壽意一先生¶
江涵秋色碧潭潭飲馬胡兒不敢南宥密老臣功第一¶
緝熈天子歲登三身扶紫極星辰正手拆黄封雨露甘¶
見説年來淮尾漲漢庭可要百曹參¶
　　　反招隱¶
<pb:KR4h0053_WYG_032-1b>¶
木末徑㣲㣲誰敲白板扉緩行松葉滑小摘藥苖稀山¶
色自今古塵寰多是非昂昻千歲鶴便肯傍人飛¶
　　　太極圖¶
動靜無端畫一圏分明擘破又渾全日光漏得先天意¶
鑚入書忩箇箇圓¶
　　　觀化¶
看見青蟲作蝶時不知蝶是此身非牀頭爲有南華巻¶
午枕酣來忽夢飛¶
<pb:KR4h0053_WYG_032-2a>¶
　　　蛬¶
一蛬何唧唧吟落兒童心只在竹籬外篝燈無處尋¶
　　　春晚有感¶
坐對吳山酒閑同越客吟月明人渡淺花暗鳥啼深徃¶
事空流水還丹未化金不堪春又晚惆悵百年心¶
　　　送僧蘋洲逰檇李¶
師今逰檇李自刺釣船篙地説三呉勝人夸二陸豪草¶
黄工女績波白課丁熬近海寒應早霜毛怯剃刀¶
<pb:KR4h0053_WYG_032-2b>¶
　　　有歎¶
與老本無期相尋天一涯履承雙足繭㡌裹半頭絲路¶
近行猶歇郷逢夢豈知酒酣増意氣忽憶少年時¶
　　　子規¶
自身歸未得却勸别人歸思婦心中事征夫淚滿衣蜀¶
天知近逺江樹間稠稀幸自安雙翼誰教不奮飛¶
　　　老將¶
不把琱刀賣曽隨夜斫營老年猶善飲壯日想能兵上¶
<pb:KR4h0053_WYG_032-3a>¶
馬身仍健看鴻眼更明戰多人不信枉指箭瘢呈¶
　　　登眺¶
破㡌任風吹天知髪已絲大江流禹蹟老樹見秦時北¶
際山如礪南溟水似池夜凉無夢到久矣歎吾衰¶
　　　梨山廟¶
無處着詩名梨山萬古青人間留此像天上作何星祝¶
史祠神醉騷人謁夢醒當時青紫楦曽有許精靈¶
　　　惜花¶
<pb:KR4h0053_WYG_032-3b>¶
留春春不住春去落花隨枉自収殘片何堪綴舊枝輪¶
蹄前日約蜂蝶一年期代謝由來事誰能作許悲¶
　　　桃源官罷芸居以唐詩拙作贈别¶
自作還相送唐詩結伴來歸裝携此重笑口爲君開蓮¶
上巢難稳桃邊艇却回空餘吟巻在沙鳥莫驚猜¶
　　　元日¶
堂上序周親相看又一春吾年方覺老童子儼成人婪¶
尾屠酥酒從頭鬰壘神何須千歲上即此是新陳¶
<pb:KR4h0053_WYG_032-4a>¶
　　　昭慶寺¶
幽尋得勝趣城市幾人能古栁深中磬長廊盡處燈畫¶
龍聽説法塑佛看齋僧别寺經行遍兹逰昔未曽¶
　　　苕溪¶
維舟古祠下野飯就魚羮坐聽篙人説行逢牽路平居¶
民難問姓溪鴨自呼名天目無由到沿洄更幾程¶
　　　雪中僧虚舟來¶
雪中聞犬吠清卧起來遲開户千山白逢僧一箇緇言¶
<pb:KR4h0053_WYG_032-4b>¶
從風絮裏憶得雨花時寒舍無祗待煎茶且説詩¶
　　　湖蕩¶
雙橈入天影野葑緑全交魚唼垂絲栁鷗眠折葉茭行¶
人沿岸曲落日掛林梢歸去嚴城隔僧門尚可敲¶
　　　六和㙮¶
三百有餘年潮頭不敢顚孤尖標白浪層級上青天鈴¶
隔山僧唄燈通海客船老來登眺眼不道歩難前¶
　　　題丘芳仲月林¶
<pb:KR4h0053_WYG_032-5a>¶
阿姊種婆娑秋風柰若何人間千樹少天上一枝多安¶
得仙槎客携將玉斧柯和根都斫却還我舊山河¶
　　　贈日者¶
烏兔走雙丸誰將手控摶短長三萬日好醜百千般數¶
遠談何易天髙問却難送君尋富貴我命不中看¶
　　　旅館¶
僕行方請息旅館復相招小市三家聚前邨五里遥茅¶
柴侵熟飲松葉帶生燒猶有斜陽在行吟忽斷橋¶
<pb:KR4h0053_WYG_032-5b>¶
　　　嚴衢道中¶
草白三了路苔青五里牌長年車馬客幾兩利名鞋斗¶
糴隨時責方言到處乖近山樵有主童稚拾松釵¶
　　　舟到梅雨暴漲¶
夜月離於畢篙師可奈何帆穿風减半江濶雨添多側¶
岸無牽路中流有旋渦平生柂樓㡳得在栁梢過¶
　　　對酒¶
莫信樵人説秦時有樹存青天浮渤澥白日走昆侖爲¶
<pb:KR4h0053_WYG_032-6a>¶
有愁千斛時須酒一樽醍壺亦相勸花下緑隂繁¶
　　　客路¶
閨閤空相憶那知客路艱背人前去鳥迎面逺來山夜¶
泊孤燈悄晨裝片月彎猿聲不知處杳杳白雲間¶
　　　送人之武昌¶
秋風吹落葉君作武昌逰只道從軍樂那知别路愁寒¶
暄楚岫色日夜漢江流大閫多珠履無爲彈蒯緱¶
　　　舊遊¶
<pb:KR4h0053_WYG_032-6b>¶
兩峰多少寺分日去遨逰山翠横天目湖光浴佛頭花¶
朝騎馬醉月夜傍船謳一被㣲官縳重來不自由¶
　　　挽芸居¶
不得書來久那知是古人近吟丞相喜徃事諫官嗔身¶
死留名在堂空着影新平生聞笛感為此一沾巾¶
　　　溪寺¶
背人沙鳥一行斜喚客桐魚幾疊檛誤向山中叅白足¶
不知頭上着烏紗煮茶烟暖浮新竹洗鉢泉香帶落花¶
<pb:KR4h0053_WYG_032-7a>¶
過夏功勞眠與食誰能展巻看楞伽¶
　　　暮春¶
姚黄魏紫惱人看羅襪成塵俛仰間蜀魄聲乾花有血¶
湘靈涙盡竹無斑年光冉冉趍雙鬂暮雨霏霏失四山¶
老裏情懐天地窄莫教一日酒杯閑¶
　　　少年¶
紫陌尋芳愛馬遲一春能得幾晴時海棠露重衣全透¶
楊栁風㣲㡌半欹大白引浮銀鑿落小紅吹徹玉參差¶
<pb:KR4h0053_WYG_032-7b>¶
人生行樂須年少莫等星星滿鏡絲¶
　　　江湖偉觀¶
呉山表裏水為池百有餘年壯帝畿天目舊將雙鳳下¶
海門新拱六龍飛胥濤白雪生秋思太乙紅雲駐夕暉¶
江上沙鷗湖上舫栁絲風裏兩依依¶
　　　用前韻謝野水郎君招飲¶
爲有臺池無限嬌逰人歌舞尚朝朝清漪浴日開金面¶
晴哢調風衮緑腰騷客五花唐殿馬主家七葉漢庭貂¶
<pb:KR4h0053_WYG_032-8a>¶
丁寧紅紫休開遍約住春風待見邀¶
　　　次韻橋亭禊事¶
圯上還成集禊亭杉松自古草仍新彩虹卧飲流杯水¶
白鷺飛迎入座賓俛仰已成今昔事東西更看往來人¶
聚蚊金谷皆安在若見吾徒合主臣¶
　　　次庸齋先生韻贈黄隆中¶
醒眼隆中閲逝川茅茨爲屋竹爲椽吟成梁父時當隱¶
炊熟邯郸客正眠漢土一抔無處覔白墳三尺有人憐¶
<pb:KR4h0053_WYG_032-8b>¶
君歸欲作千年計只合躬耕一寸田¶
　　　聽白雲寺清師琴¶
古寺沉沉晝日長泠然清響發僧房昭君别去顔如玉¶
蘇武歸來鬢已霜山水無端言爾志炭氷何事置吾腸¶
老來却愛虚簷外雨滴梧桐一味凉¶
　　　送李敬則之昇揚¶
江北江南一葉舟憑將徃事問東流錦帆月冷瓊花夜¶
綺閣風髙玉樹秋杜牧三生開笑口劉郎五絶掉吟頭¶
<pb:KR4h0053_WYG_032-9a>¶
淮山眼見詩人慣髙築詩壇汗漫逰¶
　　　次韻池上暮雨¶
濕遍欄干欲倚休手中團扇漸知秋細聲合作簷間溜¶
大㸃漂成水面漚小小竹忩醒倦鶴踈踈荷屋冷棲鷗¶
漁翁蓑笠隨身在立到黄昏釣未収¶
　　　書窓夏日¶
南風伊軋語忩扉團扇無功白日遲長恨老來方學易¶
自從春去不吟詩蟲絲有力縈琴索蛀粉無聲㸃墨池¶
<pb:KR4h0053_WYG_032-9b>¶
偶出門前行數歩石榴花過已多時¶
　　　贈西蜀馮道士¶
峨眉山月照清溪中有方瞳一羽衣柱杖經行天下半¶
丹砂乞與世人希千年城郭空歸鶴萬里山河自落暉¶
安得與君遊汗漫乘槎一問女星機¶
　　　次韻李黄州江淮偉觀¶
檻前巻箔見晴峰夏口武昌西復東三國六朝襟帶地¶
孤城四水鼓鼙中女牆夜送淮山月老樹秋生夢澤風¶
<pb:KR4h0053_WYG_032-10a>¶
君作此堂(闕/)萬里應憐世上少英雄¶
　　　示醫卜逢松崖¶
我生八月十五夜清淺斜河浸月華顧兔擣殘千歳藥¶
牽牛引動半天槎自抛蓬海傳方處曽過成都賣卜家¶
今日相逢圓昨夢一杯松下醉流霞¶
　　　陳令君増誠齋三三徑爲十二徑次韻¶
四家三徑各風流今古悠悠貉一丘拍甕新篘浮臘膩¶
繞堤老栁弄春柔日邊黄紙催人去霞外青山聽鶴留¶
<pb:KR4h0053_WYG_032-10b>¶
若問西疇蓑笠事合還陶令一孤舟¶
　　　次韻野水花朝之集¶
睡起名園百舌嬌一年春事説今朝鞦韆庭院紅三徑¶
&KR0008;艋池塘緑半腰苔色染青吟屐蠟花風吹暖弊裘貂¶
主人自欠西湖債管領風光是客邀¶
　　　和秋房題半湖樓二首¶
天目飛來第幾峯峯前着屋貯虚空濕雲低亞鈎欄角¶
缺月斜窺户牖中一水東西添栁岸兩山南北欠樵風¶
<pb:KR4h0053_WYG_032-11a>¶
住家欲作千年計頃刻隂晴便不同¶
四明仙客此樓居畢竟西湖壓鑑湖曽謂家童欺賀老¶
不如沙鶴認林逋蒲根釣水知深淺栁外行人乍有無¶
此景天公厭多取只分一半與吾徒¶
　　　栽松道者像¶
手便笻杖冷脚厭芒鞋𦂳兩袖吹松風東岡復西嶺¶
　　　呉歌¶
鴈影江潭底秋聲浦溆間呉兒歌一曲月子幾囬彎¶
<pb:KR4h0053_WYG_032-11b>¶
　　　草蟲便面¶
蝶舞蜂歌倦蜻蜓看未休誰知織婦意方夏已思秋¶
　　　意行橋¶
我行且奚適興盡忽自返倒影射清漪囬光在橋板¶
　　　塵外¶
塵飛不到處山色入芒屨乘興一長吟囬頭已忘句¶
　　　鴻¶
鴻飛九天上人在平地望塵土與青雲其間能幾丈¶
<pb:KR4h0053_WYG_032-12a>¶
　　　聽雪¶
瓦溝初瑟瑟隱几坐虚白良久却無聲門前深幾尺¶
　　　東菑¶
東菑足時雨離離半青黄田家不待穫小摘炊新香¶
　　　畫舫¶
畫舫茭中出青山樹上斜浪醒孤客酒塵蓋萬人家¶
　　　溪村(六言/)¶
櫸栁正當官道漁舟偏繫柴門今年春水深淺看取層¶
<pb:KR4h0053_WYG_032-12b>¶
層岸㾗¶
雨洗山光緑净波涵天影清空草際自浮鵝鴨栁隂分¶
坐兒童¶
　　　漁翁¶
漁翁家在何許慣宿蘆花不歸昨夜江村欲雪百錢買¶
得蓑衣¶
　　　揚州¶
金陵王氣水東流流到東淮古岸頭夜半一聲天上曲¶
<pb:KR4h0053_WYG_032-13a>¶
錦帆天子下揚州¶
　　　七夕¶
兒女穿針夜向分樓頭月落尚爐熏慿誰爲覔機邊石¶
留取支牀卧白雲¶
　　　野望¶
帝青八萬四千里更着脩眉一兩尖古徃今來愁得盡¶
不教我輩送愁添¶
　　　題李秋堂盟鷗集¶
<pb:KR4h0053_WYG_032-13b>¶
相逢已恨十年遲買酒吳山一夜詩明日送春仍送客¶
栁花風颺鬢絲絲¶
　　　航海¶
地角與天倪茫茫何處期星回析木次日挂扶桑枝沉¶
石尋孤嶼浮針辨四維飄然一桴意持此欲安之¶
　　　橋西¶
雲澹風㣲日未低瘦藤扶到小橋西林花過雨相争發¶
谷鳥無人自在啼¶
<pb:KR4h0053_WYG_032-14a>¶
　　　淮客¶
長淮萬里秋風客獨上髙樓望秋色説與南人未必聽¶
神州只在闌干北¶
　　　調宜州冷官不赴¶
瘴海南邊路淺深客愁不待嶺猿吟無人喚得涪翁起¶
分我桄榔橄欖隂¶
　　　辛亥二月望祭齋宫因游甘園¶
山入湖光碧四圍棋枰零落葑田稀蒲芽短短鴛鴦冷¶
<pb:KR4h0053_WYG_032-14b>¶
惟有漁師幾網歸¶
朝霏作雨連天濕春氣熏人到骨香四望水亭無正面¶
有花多處背湖光¶
海棠隂下小徘徊屐齒深深一徑苔忽聽銅鉦花外近¶
園丁説是主人來¶
老眼看花興未厭不知頭上雨廉纎流鶯浪語春風恨¶
誰抝花枝挿㡌簷¶
公事相妨一半春今朝纔得自由身眼中領畧能多少¶
<pb:KR4h0053_WYG_032-15a>¶
細雨斜風便妬人¶
　　　晚眺¶
鳥飛欲盡暮烟横一笛西風萬里晴山外有山青不見¶
㣲雲映出却分明¶
　　　次意一先生仙霞壁間韻¶
囬首仙源隔彩霞叢祠攫肉有飢鴉貞元朝士重來晚¶
不見桃花見菜花¶
　　　宜春臺(是長沙定王子築/)¶
<pb:KR4h0053_WYG_032-15b>¶
定王米换長安土北望長安日幾迴更有築臺歸未得¶
慿髙却望定王臺¶
　　　行路難贈蕭坦翁¶
行路難居不易旋買生柴煮一字三千風月不直一杯¶
水何用狂吟動天地君不見陸天隨忍窮讀書白眼屠¶
沽兒又不見孟東野載少於車車是借丈夫吐氣摩星¶
斗六印黄金眞唾手莫吟詩詩能窮人君不知古人坐¶
詩窮到骨今人方笑古人癡又聞夜半舟移壑却嘆東¶
<pb:KR4h0053_WYG_032-16a>¶
門黄犬華亭鶴人生短長無百年富貴未必如賤貧富¶
貴賤貧何足據出門摠是亡羊路居不易行又難况是¶
長安十二門相逢一笑豈易得莫惜床頭沽酒錢¶
　　　送李秋堂赴京口酒人¶
客懐正頼春相與苦欲留春天不許送君一舸下南徐¶
落花起舞流鶯語鮫人浴出扶桑繭天女染作紅雲叚¶
君從何處得錦機借與人間爲様看青杏園深暖漏長¶
栁綿如雪撲酒缸呉姬道字未端正當壚學唱新畨腔¶
<pb:KR4h0053_WYG_032-16b>¶
貔貅百萬張頥仰都將鐵甕盛春釀有客髙談四座傾¶
主人合序諸侯上日邊此别各南北君頥始髭我衰白¶
何以贈之折栁條千絲萬絲心揺揺¶
　　　讀黄玉溪湯婆傳¶
君不見湯家阿泉驪山隂出入宫掖承恩深只流妃子¶
脂粉氣不暖少陵如鐵衾又不見湯家阿池紫塞上沉¶
香霧擁將軍帳天寒十指墮弓刀底用空言如挾纊何¶
如韓時老湯婆冬則飲湯惟腹皤形模混沌婦女笑閉¶
<pb:KR4h0053_WYG_032-17a>¶
塞其兊藏天和老生門前十日雪兩脚凍皴眠不得斷¶
無蠻素構心兵賴有婆兮相暖熱夫人竹氏青玲瓏炎¶
炎幾時柰秋風婆耻居下常熱中毋棄憔悴以御冬得¶
黄太史五字詩厥孫傳之尤滑稽霜風蕭蕭歲年晚吾¶
喜湯婆有完傳¶
　　　挽周伯弜¶
今日忽不樂散行湖水濵有懐天下士遽作夢中人醉¶
語驚天地狂歌哭鬼神九原如可贖那不百其身¶
<pb:KR4h0053_WYG_032-17b>¶
　　　贈續芸¶
誰謂芸居死餘香解返魂六丁將不去孤子續猶存科¶
斗三生債蟫魚再世寃向來詩作祟揮涕對人言¶
　　　滄浪風月¶
我登滄浪亭復歌滄浪曲歌竟復長歌杳杳山水緑天¶
風吹散髪山月照濯足爲謝獨醒人漁家酒初熟¶
　　　有懐鷲山次僧芳庭韻¶
一㙮與雲齊尋僧路不迷小舟沙鳥外踈磬夕陽西古¶
<pb:KR4h0053_WYG_032-18a>¶
樹含雲亞春橋覆水低鷲峰飛不去夜夜子規啼¶
　　　栁¶
臨水送將歸春風折贈時而今三丈樹元是手中枝¶
　　　鷗¶
採魚秋江上鷗鳥來相隨蕩槳忽驚起雲天碧四垂¶
　　　天竺分韻得芳字¶
縹緲白雲鄉天風吹曉凉人尋水源至路入樹隂長晝¶
静聞晴哢春餘拾澗芳余心忽有得欲語又還忘¶
<pb:KR4h0053_WYG_032-18b>¶
　¶
　¶
　¶
　¶
　¶
　¶
　¶
　江湖小集巻三十二¶
