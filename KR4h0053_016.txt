# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.253021
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷十六
<pb:KR4h0053_WYG_016-1a>¶
欽定四庫全書¶
　江湖小集巻十六　　　　　宋　陳起　編¶
　　徐集孫竹所吟稿¶
　　　古意¶
彼美山中桐千古生清風斲削羅徽弦不費膠漆工伊¶
石䑓有梅月冷雲空濛一彈彈春江遲日春融融再彈¶
彈招隱霜木吟樵楓三彈彈離騷感慨古道隆太羮𤣥¶
酒味㫖趣回顓蒙世無子期耳知音未易逢袖手長太¶
<pb:KR4h0053_WYG_016-1b>¶
息所聽何不同所聽非不同舉世鄭衛襲¶
　　　智果寺觀東坡墨蹟参寥泉¶
煮茗評詩嵗月深堂堂遺像篆煙沉數間老屋闗興廢¶
一段清名無古今碑斷亂雲封字脚井昬落葉覆泉心¶
斜陽影裏夷猶處仰止髙風不敢唫¶
　　　暇日言事二首¶
雨苔侵逕客来稀官事纔閒便掩扉欹枕忽生鄉國念¶
夢中喜得一畨歸¶
<pb:KR4h0053_WYG_016-2a>¶
西風落葉滿庭除隱几清吟獨撚鬚官地莫將私地比¶
鞠苗也種兩三株¶
　　　送葉靖逸之維揚¶
竹西亭下路二十四橋迂有志風寒地携家雨雪途杯¶
酣看玉蘂槖重載湖珠冩就烏絲句無妨寄鴈奴¶
　　　中秋夜雨¶
兩年客帝畿圓月浸秋輝今夜月圓時風雨打門歸年¶
年此桂魄不炤今年客明月應團圎只被浮雲隔¶
<pb:KR4h0053_WYG_016-2b>¶
　　　觀秋潮¶
八月西風噓沆瀣長江協候肆澎湃錢塘王氣天所鍾¶
非為子胥逞靈怪海門三山縹緲青雙練夾岸奔雷霆¶
蛟龍鼋鼉匿形影銀濤雪浪翻滄溟踏浪羣兒慣行險¶
出沒波心旗閃閃須臾㶑灔潮信平蕩漾漁舟千萬㸃¶
天低暮靄襲人衣㳺子興盡各云歸獨有騷翁看不足¶
吟到夜月揚清輝¶
　　　江湖偉觀¶
<pb:KR4h0053_WYG_016-3a>¶
昔日山中一小亭重新輪奐轉峥嶸著身梯磴千層上¶
到眼江湖兩𣲖明鼎藥丹成仙已去盃泉墨冷水猶清¶
夀星炯炯無今古長炤東南王氣生¶
　　　聞蛬¶
獨掻短髮坐更深夜雨書窗半欲隂近日病魔詩思澁¶
一秋清句付蛬唫¶
　　　對菊¶
未能籬下學悠然慚為㣲官繫日邉造物自憐清俸少¶
<pb:KR4h0053_WYG_016-3b>¶
菊花隨地鑄金錢¶
　　　同杜北山鄭渭濵湖邉小憇¶
與朋㸔落葉捨棹踏湖西埜店傳盃酌殘陽索品題雲¶
隨波影動山被柳隂迷一㸃寒鴉過知他何處棲¶
　　　㸔梅¶
嵗寒氣味少人知一度相逢一度竒不受陽和私㸃化¶
慣經風雪冷禁持影横坡老數枝畵香沁逋仙兩句詩¶
相對依依吟未得斜陽歸路不妨遲¶
<pb:KR4h0053_WYG_016-4a>¶
　　　公無渡河¶
公無渡河公無渡河公必欲渡意如何波濤洶湧何足¶
畏中原未復一身多爭如平地有風波人心之險險於¶
河¶
　　　水樂洞¶
路穿巖竇折羊腸處處亭䑓御墨香流水不隨人事去¶
尚餘絲竹舊宫商¶
　　　玉清宫初陽䑓¶
<pb:KR4h0053_WYG_016-4b>¶
守藥胎仙去不来空㽞山頂煉丹䑓明眸炯炯初陽在¶
知隔人間幾刼灰¶
　　　下竺㸔猿¶
渇泉飲罷過别枝株守山林得便宜伸手攫拏埜僧菓¶
貴逰玩弄如兒嬉膏粱恣欲甚丘壑苞苴䞉把實囊槖¶
本然無物抛乞與縱有腥羶醫無藥勸汝儔侣只依僧¶
殘齋剩核亦潔澄切勿自照具人靣便爾忘却當初洞¶
口呼不譍¶
<pb:KR4h0053_WYG_016-5a>¶
　　　聞鶴¶
千年華表竟何榮曾結孤山夙世盟午夜露零和月冷¶
一聲風静仰天鳴既歸蕙帳情何怨不上揚州韻更清¶
未必湖隂人聽得聽来好爵謾營營¶
　　　玉泉㸔金魚¶
石沼鑿瓊瑶金鱗數百條年深須變化泉潔自逍遥網¶
罟難垂手公卿擬上腰龍宫依梵法翻水雨青霄¶
　　　訪僧不遇¶
<pb:KR4h0053_WYG_016-5b>¶
特地尋君選佛場行行踏遍古苔荒不因坐石貪搜句¶
何事抽單輟赴堂空榻日移懸錫影别寮風過煮茶香¶
忙中我為閒来到君本閒人為甚忙¶
　　　六一泉¶
惠勤已蛻老歐僊物逐人非井便乾不是坡翁重到此¶
此泉安得到今寒¶
　　　金沙井¶
脩綆垂缾自汲深水澄沙瑩幾星金分明不與貪泉比¶
<pb:KR4h0053_WYG_016-6a>¶
莫為金沙起利心¶
　　　乍晴¶
吟情天逺倚䦨干聲歇鳴渠雨乍乾只為吳山居宦舍¶
却因笋蕨憶家餐燕窠出子春㳺嬾燈燼開花夜話殘¶
收拾柳綿囊楮被麥秋猶有一畨寒¶
　　　重拜和靖先生墓¶
秋聲爾許悲懷古若為思菊老泉堪薦山孤草亦萎髙¶
風留塑鶴殘雨暗荒碑依舊梅千樹無花香似詩¶
<pb:KR4h0053_WYG_016-6b>¶
　　　竹閣¶
昔日孤山像重移閣幾春騷名垂句法遺愛稔邦民雨¶
剥一碑古風揺萬竹新来逰興感慨誰繼若而人¶
　　　夜過富春¶
夜舡揺兀當乘槎得與僧俱似出家數幅征帆抛草渡¶
一團幽夢遶梅花風傳山縣殘更漏潮練霜江淡月華¶
所恨釣䑓眠裏過磯邉不及理漁車¶
　　　清明¶
<pb:KR4h0053_WYG_016-7a>¶
春風客裏動經年寂寞松楸入夢邉斗酒誰為寒食奠¶
嬾將楊柳挿門前¶
　　　燕子¶
呢喃不聽一年餘又見雙飛向竹廬翻笑人間湖海客¶
重来仍占故巢居¶
　　　訪林可山不值¶
尋君每自恨遲遲及扣巖扄誤所期空放山間雲外鶴¶
只吟篷底雪中詩孤燈欹枕勞頻夢樽酒憑欄定幾時¶
<pb:KR4h0053_WYG_016-7b>¶
獨立小橋回首處籬邉猶喜見横枝¶
　　　促刺詞¶
促刺復促刺勸織聲轉劇小婦跣雨採桑歸大姑煮雪¶
抽絲繹辛勤欲織禦寒衣朝暮惟恐不盈尺織成門外¶
廹催租不了輸租仍賣綌婦姑對泣兒號寒更無可補¶
兒衣隙帛暖本擬代綌寒賣綌寒来愈無䇿促刺兮促¶
刺兮勸人織兮織何益貯之金屋是何人重重綾錦餙¶
珠璧¶
<pb:KR4h0053_WYG_016-8a>¶
　　　鷺¶
素狎沙鷗水國盟一生蹤跡任飄零謾誇霜雪精神别¶
難洗蝦魚氣習腥㸃破青山成曉畵飛来紅蓼稱秋汀¶
江湖出入風波裏比著胎仙欠典刑¶
　　　蟬¶
髙蹈槐梢與柳隂爭鳴直到日西沉初無識見偏容喙¶
不讀詩書却好吟風露細餐雖足飽山林為計更宜深¶
所談幸爾非人事逆耳從来欠賞音¶
<pb:KR4h0053_WYG_016-8b>¶
　　　贈相士¶
好爵縻人見不休更饒君盡許封侯山林朝市心殊相¶
莫誤平人枉白頭¶
　　　遺僧楮衾¶
練從秋水桂華鄉雅稱分供衲子床一叚温和雲共軟¶
十分明潔月爭光吟䰟有夢圓春草襌骨無因怯曉霜¶
金帳繡衾皆業境此中清趣最深長¶
　　　可賦軒避暑¶
<pb:KR4h0053_WYG_016-9a>¶
萬箇琅玕爽氣浮何妨暫借着詩流世人奔競長為暑¶
心地清凉即是秋普供茶𤓰醒眊矂自携枕簟足夷猶¶
從今只有山林好浮世炎炎卒未休¶
　　　客夢¶
人生揔揔汨浮榮勘破令人厭宦情竹屋無時勞結夢¶
秫床何日遂歸畊雨侵藥竈莓苔長秋透書臺筆硯清¶
漸老鬢毛猶未雪此身猶及見升平¶
　　　夜雨¶
<pb:KR4h0053_WYG_016-9b>¶
夜半倐驚覺狂風攪秋鳴掣電起迅雷驟雨翻盆傾逆¶
知造物意揫歛萬寳成天威不竟夕須臾山月明¶
　　　官舍雙桂¶
翠玉黄金剪綴成幽香不斷襲人清獨披月色連宵看¶
更結秋風来嵗盟好夢偏為蛬呌破吟聲那似蝶飛輕¶
紛紛凡卉誰堪眼説與寒梅早合并¶
　　　雨中用進退格¶
秋来天氣半晴隂塊坐山忩一欠伸欲睡却思妨宦業¶
<pb:KR4h0053_WYG_016-10a>¶
怕吟惟恐動鄉心逺書難凖衣仍薄清俸無多槖慣貧¶
箇種闗情畦稲熟雨宜時降不宜霪¶
　　　岳鄂王墓¶
古木號風抱不平百年忠義日爭明墳前人馬空存石¶
何似當時聽用兵¶
　　　喜鵲寺¶
鵲巢不見委空枝透徹機闗在險時自後非無襌可問¶
多因險處怕人窺¶
<pb:KR4h0053_WYG_016-10b>¶
　　　訪詩人¶
得得訪詩仙平湖水接天身輕如鶴羽路逺買漁舩日¶
上荷撑盖春深柳脫綿造門人已出冷潄石山泉¶
　　　湖度夜坐¶
片葉秋風數日程爭如天籟未秋聲厭居塵境炎威熾¶
来納虚亭夜氣清萬㸃螢光移醉眼一湖蟾影蕩吟情¶
笙歌寂寂重闗掩獨許髙僧並臂行¶
　　　即事¶
<pb:KR4h0053_WYG_016-11a>¶
無端梅潦肆鳴渠官舍蕭條似僦居把酒厭談天下事¶
挑燈頻讀故人書吏抄詩孏多訛字僮治飡遲少嫰蔬¶
濁世炎蒸方欝欝庭前新草不令除¶
　　　挽北磵¶
本分恭禪學吟中透一闗清名傳北磵遺像在南山石¶
塔人千古煙梯屋數間詩䰟何處覔應伴白雲閒¶
　　　石屋¶
路僻鳥闗闗行吟逐字刪偶来逰石屋却喜見香山閣¶
<pb:KR4h0053_WYG_016-11b>¶
峭寒雲䕶巖深野水閒坡仙留墨在姓字有無間¶
　　　盃泉¶
一方石甃溜涓涓扁以盃稱萬古傳名利醉人醲似酒¶
誰甘恬澹酌清泉¶
　　　此君軒¶
此君瀟洒翠團欒軒扁佳名墨已乾欲識清風千古在¶
試將石刻句吟㸔¶
　　　湖西納凉¶
<pb:KR4h0053_WYG_016-12a>¶
小艇撑過第一橋酌泉橋下擲詩瓢来逰道院分荷供¶
擬拉吟僧遣鶴招暮靄直從漁笛起月華髙過塔燈遥¶
且於静處偷清福人海驚人湧似潮¶
　　　寄題漱玉¶
一𣲖潺湲迸石溪直疑寒碧練玻璃百川流去須歸海¶
萬籟喧来有定時橋接丹山横夜月柳籠碧草拂晴曦¶
吟廬此去雖相近爭似閒鷗立𣺌瀰¶
　　　春日訪四聖鄭渭濵¶
<pb:KR4h0053_WYG_016-12b>¶
訪舊孤山去桃花觀裏春迎香開道室借酒酌唫人琴¶
操音還古蔬盤味却真斜陽各分散一水隔紅塵¶
　　　檐上木香¶
無奈聲聲杜宇頻木香猶有一分春檐頭分得清香到¶
却謝尋常過路人¶
　　　和趙冰巖借宿僧房韻¶
鷗盟鄉國外簮盍把題分旅舍嫌紅日僧房卧白雲茶¶
新翻雪乳硯古帶潮紋黜陟人間事棲心耳不聞¶
<pb:KR4h0053_WYG_016-13a>¶
　　　中元¶
今朝逢令節依舊客殊鄉禪衲同分席清齋若過堂江¶
茶浮水色埜菜帶山香忽憶三秋菊誰鋤小逕荒¶
　　　餞吳西疇東歸¶
交情寥落若啇參誰是如蘭可斷金别去社中懷舊友¶
喜来湖上共新唫好山爭似居家㸔冷菊難禁在旅心¶
我欲學君歸未得来年竹屋再相尋¶
　　　習懶¶
<pb:KR4h0053_WYG_016-13b>¶
風撼西忩夕照明習成懶散澹無營頗諳讀易深知命¶
却怕吟詩浪得名欵對山僧開月酒旋蒸湖蟹切秋橙¶
有来歸自江干客為説錢塘潮信平¶
　　　送庵僧歸山¶
㣲官驅我離家山何日歸休得遂閒先隴隂隂松影裏¶
春来草草倩師刪¶
　　　䟦竹間僧詩藁¶
借来香墨本相對坐孤檠句似寒梅好夢從春草生逼¶
<pb:KR4h0053_WYG_016-14a>¶
人禪價重喚我宦情輕一事猶相得此君同此盟¶
　　　嵗律¶
嵗律又侵尋桃符句索唫經年為客夢每日在家心眼¶
老看山慣愁多怯酒深公餘惟讀易世事任浮沉¶
　　　趙紫芝墓¶
晚唐吟𣲖續於誰一脉纔昌復已而對月難招青塚魄¶
見梅如挹紫芝眉四靈人物嗟寥落千古風騷意俊竒¶
公去遥遥誰可法少陵終始是我師¶
<pb:KR4h0053_WYG_016-14b>¶
　　　落梅¶
春雨敲花逐水流游蜂催課未知休生来獨冷嫌無雪¶
别去相逢又隔秋紫蒂窠窠凝酒恨蒼苔㸃㸃落詩愁¶
黄昏未覺師雄夢塞管一聲何處樓¶
　　　冷泉亭¶
山逺源深絶市聲許由因此隱方成一生獨喜枕流好¶
萬事何如酌水清野衲洗心滋味淡騷人照影利名輕¶
軟紅塵裏渾如醉誰識斯泉可濯纓¶
<pb:KR4h0053_WYG_016-15a>¶
　　　玉岑¶
一抹斜陽掛淺林細聽山鳥説春心千年古寺多竒迹¶
讀了豐碑看玉岑¶
　　　觀音泉¶
巖石留雲裛翠煙古松知厯幾千年淨瓶一滴楊枝水¶
湧作巖前大士泉¶
　　　除夕¶
一嵗驚心忽已除宦遊尚自客西湖漫題桃板標茆屋¶
<pb:KR4h0053_WYG_016-15b>¶
旋買梅花挿瓦壺俸薄幸無賖酒債官閒却有索詩逋¶
明朝萬事從頭起依舊山肩竹様癯¶
　　　舟中¶
厭殺人間名利忙我忘名利只詩狂雅陪雲衲三生話¶
分得漁舟半日凉傍水細看鷗鷺浴隔蘆吹過芰荷香¶
從容飽遂清逰勝那似家居卧竹房¶
　　　秋風悲¶
秋風悲秋風悲秋風悲兮落葉飛豪家不識秋風悲盃¶
<pb:KR4h0053_WYG_016-16a>¶
酒暖熱兒女嬉秋風悲秋風悲秋風悲兮隴穟萎田舍¶
不識秋風悲腰鎌收刈雞豚肥秋風悲秋風悲秋風悲¶
兮塞角吹戍人不識秋風悲只願封侯不顧死棗紅十¶
載忘歸期秋風悲秋風悲秋風最可悲兮江流㴞㴞禾¶
黍離離為此悲者其知誰¶
　　　訪周伯弜後寄¶
獨坐湖忩水一盃好懷竟日向誰開火雲六月天無夜¶
不為先生定不来¶
<pb:KR4h0053_WYG_016-16b>¶
　　　書瘦巖僧詩巻後¶
泛湘游嶽慣風寒怯掛田文半臂衫吐出煙雲冰雪句¶
山肩莫怪瘦巖饞¶
　　　休日招李山房杜北山訪渭濵秋浦於孤山即¶
　　　席用韵¶
凛凛僊風匝葑田徘徊懷古事茫然眼空湖海無塵累¶
身在蓬莱有宿縁孤䇿遍尋儲鶴地偏提自汲煮茶泉¶
詩家眷屬通詩譜不枉㣲官客日邉¶
<pb:KR4h0053_WYG_016-17a>¶
　　　有感¶
華陽暫脱戴朝簮悔被浮雲惹動心世事可驚如雨驟¶
客懷無限併秋深能歸不似天邉燕怯冷愁聞月下砧¶
幾許清髙堪自慰官居頼有竹蕭森¶
　　　舊圓覺¶
雲氣濕香埃門蹊印碧苔金奎今日賜翠輦昔時来禪¶
定琴䑓廢詩寒石刻嵬萬斯年勝地不敢肆徘徊¶
　　　清溪¶
<pb:KR4h0053_WYG_016-17b>¶
不比江湖汗漫流山林冷淡氣涵秋泠泠一𣲖源頭水¶
岸影中間見白鷗¶
　　　獨坐¶
老屋蕭條半欲斜䋲床獨坐看蜂衙經年官况渾如客¶
計日安書已到家䇿䇿冷風删樹葉絲絲暮雨織簷花¶
夢魂不那歸心切小圃堪鋤自種𤓰¶
　　　挽孫花翁¶
清氣散乾坤人亡名尚存玉寒埋葛嶺墨淡慘秦村井¶
<pb:KR4h0053_WYG_016-18a>¶
菊風號塚山花月返魂子孫無處覔唫客酹芳樽¶
　　　餞平洲僧¶
天地一身閒袈裟褁亂山聽經離竺寺結制去雲間包¶
重懸詩藁藤枯帶蘚斑西風梧落葉應又向西還¶
　　　雲谷¶
月浸千林萬壑秋聽琴驚起鶴回頭孤雲帶濕藏空谷¶
不逐人間富貴浮¶
　　　北髙峰¶
<pb:KR4h0053_WYG_016-18b>¶
閒處春光淡逢僧共採蒿曲盤山磴嶮直上塔峯髙風¶
露侵衣冷江湖送眼豪近年無隱者空負數株桃¶
　　　靈芝寺¶
梵宇背湖光朱橋度緑楊折藤維小艇拂石坐幽房齋¶
版驚閒鷺苔碑卧夕陽都人喧鼓吹未識此徜徉¶
　　　䟦吳西疇東㳺詩巻¶
兩袂薰風過傳廬鷗盟又結向西湖東游雙幅雲煙句¶
寫出江心鴈蕩圖¶
<pb:KR4h0053_WYG_016-19a>¶
　　　湖上¶
不分雨色共晴光每攬吟魂夢草塘數日不来湖上看¶
西風次第水蒼茫¶
　　　借林可山韻餞錢蘿屋僧¶
吟巻多題品君齊賈島才聞風知竹瘦載雨過湖来交¶
淡盃中水儒酸葉底梅便辭京口去覔取近詩開¶
　　　杪嵗¶
幾多風月費招邀傳舍侵尋一載僑客久夢魂安澹泊¶
<pb:KR4h0053_WYG_016-19b>¶
嵗殘老態厭喧囂晴空雪片飄梅瓣冷地春光上柳條¶
世事每從兒戯過門前歌舞又元宵¶
　　　聽雪忩¶
靜擁寒爐逼硯冰凍蠅怪有撲忩聲抛松撒竹清眠思¶
吹滅唫燈坐到明¶
　　　寄懐里中諸社友¶
自笑初無作吏能却因作吏逺詩朋與君交訊欠逢雁¶
知我懐人獨是僧客枕夢殘聽夜雨鄉心愁絶對秋燈¶
<pb:KR4h0053_WYG_016-20a>¶
何時嵗老梅花下石鼎分茶共煮冰¶
　　　贈黄羽士¶
閑披鶴氅紫藤冠帶得林泉骨相寒落魄一身風雪冷¶
飄蓬千里水雲寛素餐洗硯抄詩句清夜敲鐘上醮壇¶
凖擬學僊僊遇否何年煉就九還丹¶
　　　寄詩僧¶
昔日剡溪曽載雪君今訪我以晴期一庭楳雨何時竟¶
唫得詩来舉似誰¶
<pb:KR4h0053_WYG_016-20b>¶
　　　惜春¶
輕寒測測雨絲絲獨坐吟床日較遲方此惜春容易老¶
晚風吹落野棠梨¶
　　　酬雲間僧見寄¶
一從湖上别無處問相知幾夜頻馳夢今朝忽寄詩山¶
昬雲過濕院静鶴歸遲此去秋風近應須動客思¶
　　　謝林可山序詩¶
不枉西湖住兩年窮吟活計又成編生平不得春風力¶
<pb:KR4h0053_WYG_016-21a>¶
只與梅花結得縁¶
　　　送僧之毗陵¶
無意坐林叢雲飛天四空禪心包影外客夢艣聲中勝¶
負機何宻窮通算儘工此行應不錯知遇有詩翁¶
　　　雨作¶
薰風入斷籬猶自雨凄凄數日無人過終朝共鶴棲雲¶
濃山寺失水泛板橋低亦有田堪秫何時得荷犁¶
　　　為瘦巖僧題西山爽氣¶
<pb:KR4h0053_WYG_016-21b>¶
背却殘陽翠欲流一忩長占四時秋逼人風露衣巾脆¶
拄笏朝来獨倚樓¶
　　　紫笑¶
雨濕晴烘乃破慳時聞旖旎度簷間不知失笑縁何事¶
每對薰風自赭顔¶
　　　客懐¶
衣袂半埃塵堪嗟白髮新古今同逆旅湖海未歸人雨¶
霽船爭渡花飛鳥怨春片雲千里逈日日謾烹鱗¶
<pb:KR4h0053_WYG_016-22a>¶
　　　月夜泛湖¶
買得扁舟載月明喜它簫鼓已歸城一襟風露清唫骨¶
四望湖山見道情花港採苓供果釘蘋洲擷荇薦盃行¶
此歡不許人多得破曉西村雞犬鳴¶
　　　靜中¶
靜中白日十分遲喚起鄉心怯子規客味有如盃水淡¶
宦情肯被一塵緇缾儲餘粟縁供鶴俸乏零金為買詩¶
坐久不禁春雨暗誰家樓上笛頻吹¶
<pb:KR4h0053_WYG_016-22b>¶
　　　午夢¶
篇詩纔欠急忙償似有奚奴督和章望斷曉山雲破碎¶
驚回午夢雨淋浪春光一半歸楊柳花事三分屬海棠¶
靜坐小忩人語寂閒聽梁燕話行藏¶
　　　蝸牛¶
分岐頭角出於天盤泊委&KR0620;巧並縁到了升髙翻墜失¶
徒然隂地肆垂涎¶
　　　末利菊¶
<pb:KR4h0053_WYG_016-23a>¶
瑶華細簇翠亷纎耐得籬邉曉露淹晚節清香猶更好¶
雖名末利不趨炎¶
　　　杜北山同石峰僧来訪¶
梅花同伴瘦一瘦有誰過嵗事那堪晚心期未易多杯¶
深和月吸硯冷帶冰磨山暝歸鴉急相分獨奈何¶
　　　謝偃溪惠索淘¶
與客敲詩倚古松亂蟬聲裏夕陽舂幾年飯顆山頭瘦¶
槐葉今朝得飽供¶
<pb:KR4h0053_WYG_016-23b>¶
　　　題贈命士¶
冨貴功名世競癡清吟往往不趨時請君多算公卿命¶
莫要逢人舉似詩¶
　　　挽靈隱僧珏月窻¶
秋月只清輝忩明人不歸嘔心成宿病蜕骨悟前非書¶
偈辭禪院緘衾寄母闈猿啼泉石冷客淚為君揮¶
　　　牧溪上人為作戱墨因賦二首¶
宿葦臨流去就輕生平慣與爾同盟相從奚假歸圖畵¶
<pb:KR4h0053_WYG_016-24a>¶
特畫江湖一叚清¶
　　　　右鷺¶
峭壁懸崖隱趣深每来洞口費呼尋啼雲嘯月聲難寫¶
只寫山林一片心¶
　　　　右猿¶
　　　酬里中友人代簡韻¶
鬢絲冉冉負年華客夢無時不在家吟得新詩三百首¶
却慙籬下見黄花¶
<pb:KR4h0053_WYG_016-24b>¶
　　　古樂府¶
郎别二十春未報淮頭㨗空房守節心羞見雙胡蝶滴¶
淚寫臙脂欲寄南鴈羣恐蕩郎客思封了却還焚妾甘¶
奉姑老妾甘育子穉它日晝錦歸願郎無棄置¶
　　　言事¶
讀了南華枕曲肱無端客夢冷偏増官將滿去多逃吏¶
詩不唫来少寄僧亂葉打忩猫上案斜陽過屋䑕窺燈¶
孤山在望何時雪問訊梅花䇿瘦藤¶
<pb:KR4h0053_WYG_016-25a>¶
　　　挽李山房¶
吟譽先君者多埋葛嶺傍幾年千里客一夕九原傷琴¶
硯遺兒逺棺衾得友償玉樓天上事應有舊山房¶
　　　鄭渭濵過訪而杜北山諸友繼至惜乎招石峯¶
　　　月溪二禪不来¶
未見南枝與北枝一清誰可話襟期不嫌添客重行酒¶
所欠惟僧共説詩竹影因風和雀動水聲帶雨啟鷗疑¶
黄昏𦂳閉寒扉坐自展韋編對伏犧¶
<pb:KR4h0053_WYG_016-25b>¶
　　　采蓮曲¶
朝露濕妾衣暮霞耀妾矚一葉小如𤓰去住無拘束兀¶
棹歌採蓮襲襲薫風足蘆葉映港清捉對鴛鴦浴蓮中¶
有苦心欲折手還曲折蓮恐傷藕藕斷絲難續¶
　　　菊¶
寂寂東籬姿凄彼霜露濕不肯出春風俗眼豈相入世¶
無陶靖節此趣誰收拾¶
　　　蘭¶
<pb:KR4h0053_WYG_016-26a>¶
淡淡九畹質雅好住山林幽香不求知伯夷叔齊心世¶
道不復古紉佩取騷吟¶
　　　自君之出矣¶
自君之出矣蛾眉不復掃寳鑑委埃塵玉容為誰好¶
　　　堅氷¶
滕六巧呈瑞平白一尺髙霜風凛烈生挾夜聲如號氷¶
澌條玉筯瓦縫鏡銀膏茆屋&KR0592;暴富掩映何奢豪晶光¶
動閭里健羡等兒曹此時輕脆資堅為千載牢一旦陽¶
<pb:KR4h0053_WYG_016-26b>¶
明升消冸蔑纎毫奚獨此為然世事亦㴞㴞¶
　　　閑賦¶
梅花白向鬢根生嵗月蹉跎事欠成讀過故書温有味¶
借来新絮冷無情未霜山寺昬鐘勁欲霽湖亭夕照明¶
多少紅塵留滯客可曽歸去力春畊¶
　　　渡湖¶
漠漠西湖匝野烟夕陽柳下買歸船闗心一紙平安報¶
鴈字縱横寫碧天¶
<pb:KR4h0053_WYG_016-27a>¶
　　　官舍亭前古梅尋常開桚嵗暮余整歸裝而乃¶
　　　蚤花不容自嘿¶
猙獰古怪虬龍枝着花傳舍逼嵗晚往往来来幾畨人¶
老大相期疑未諼顧我老眼慣相看嗅花嚼蕊當餐飯¶
横斜峭㧞彫雪霜肯媚陽和齊婉娩把酒邀月共説詩¶
疎影上衣成繾綣朔風吹夢入家山鼓舞倦矣客兮返¶
誰謂花先常嵗期徹夜萬葩玉一本花應有心餞我行¶
吐芳非為冬日煖我亦逆知此花意孤潔難與俗人混¶
<pb:KR4h0053_WYG_016-27b>¶
似嫌托根富貴塲不若棲身山林稳惜乎花又不能言¶
一花一心誠懇懇任他世間競酣桃李春花獨與我結¶
交嵗寒逺¶
　　　秋胡行¶
五年行邁兮歸遲遲採桑山隂兮奉親慈氷霜自潔兮¶
清節持有客遺金兮志不移槖有金兮盍專為母馳心¶
悦桑女下車兮人可知庭中見妾兮徒忸怩載思往事¶
兮妾心悲恐君不如妾之有節兮言姑已而君不知孝¶
<pb:KR4h0053_WYG_016-28a>¶
兮人道衰妾不死兮欲何為¶
　　　賦雪¶
漫天飄瑞壓囂塵一夜西湖幻出銀煎入茶鐺清腑肺¶
吟歸詩句爽精神糝填鶴跡看旋没封合梅花認不真¶
茅舍竹籬猶富貴長安安得有貧民¶
　　　寄里中社友¶
欠作故人書侵尋半載餘窮吟雖自各入夢不相疎梅¶
蕊通春信霜風促嵗除待余歸故里鷗約復如初¶
<pb:KR4h0053_WYG_016-28b>¶
　　　孤山訪鄭渭濵不值¶
寂寞石琴臺香雲撥不開多知騎鶴出自欲買舟來葑¶
岸春囘草山亭雨謝梅懐人成悵惘日暮惜空囘¶
　¶
　¶
　¶
　¶
　江湖小集巻十六¶
