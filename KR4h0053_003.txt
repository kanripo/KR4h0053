# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.005383
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷三
<pb:KR4h0053_WYG_003-1a>¶
欽定四庫全書¶
　江湖小集巻三　　　　　　宋　陳起　編¶
　　釋紹嵩江浙紀行集句詩¶
　余以禪誦之暇暢其性情無出於詩但每唫咏信口¶
　而成不工句法故自作者隨得隨失今所存集句也¶
　乃紹定已丑之秋自長沙發行訪遊江浙村行旅宿¶
　感物寓意之所作越壬辰五月中澣嘉禾史君黄公¶
　尹元以大雲虚席俾令承乏八月初九日永上人來¶
<pb:KR4h0053_WYG_003-1b>¶
　訪盤礴旬餘茶次每炷香請曰師遊江浙集句諒多¶
　可得聞乎予謝曰不敢永曰禪心慧也詩心志也慧¶
　之所之禪之所形志之所之詩之所形談禪則禪談¶
　詩則詩是皆游戲師何媿乎予謝曰不敢力請至再¶
　至三又至于四遂發囊與其編録得三百七十有六¶
　首離為七巻題曰江浙紀行以遺之二十二日廬陵¶
　亞愚樵衲紹嵩序¶
　　　發長沙¶
<pb:KR4h0053_WYG_003-2a>¶
秋入長沙縣無人畫得成曉風輕浪疊落日亂蛩鳴一¶
雨洗煩熱千山指去程回期誰可定行樂且吾生¶
　(郎士元/巽中)　　(方干/祖可)　　　(韋莊/脩睦)　　　(希晝/誠齋)¶
　　　舟發清江¶
穩泛一船東生涯真轉蓬烟浮平野碧波軟夕陽紅浦¶
樹家家異風光處處同回看蒼木杪眼界入雲中¶
　(曉瑩/陳瓘)　　　(張耒/張耒)　　　(李子西/曉瑩)　　(王大受/鄭工部)¶
　　　感山書事¶
<pb:KR4h0053_WYG_003-2b>¶
愛此棲心靜陶然度嵗華放慵真有味化俗獨無涯隔¶
沼連香芰疎籬帶晚花細評清絶處倚杖看蜂衙¶
　(方干部/杜工)　　(呉損之/杜工部)　　(陳與義/張君量)　　(栖白/李彭)¶
　　　曲江解舟¶
動靜非常態此行風正秋巉巉孤棹起𣺌𣺌大江流蟬¶
噪日將落烟生山欲浮無心與時競吟凭釣魚舟¶
　(希晝/曉瑩)　　　(鄭谷義/陳與)　　(林和靖/王荆公)　　(陳克/韋莊)¶
　　　江亭小憩¶
<pb:KR4h0053_WYG_003-3a>¶
不到兹亭久軒忩眼界開江流翻白浪樹影掃青苔有¶
鳥銜花出無人送酒來快然心自適此地亦悠哉¶
　(曉瑩俞/梅聖)　　(薛舜俞/岑參)　　(賈島義/陳與)　　(賈島美/蘇子)¶
　　　舟中口號¶
閤皁風烟外殘蟬送客愁雲連平地起水帶斷槎流樹¶
隱重重竹江呈岸岸秋晚來供望眼微徑雜歸牛¶
　(誠齋/誠齋)　　　(巽中/誠齋)　　　(方干/曉瑩)　　　(曹緯義/陳與)¶
　　　臨川道中¶
<pb:KR4h0053_WYG_003-3b>¶
厯厯㳂荒岸初聞落日蟬江花鋪淺水村館復臨川徑¶
仄傍無地峯回别有天吾行吾自返兹意與誰傳¶
　(皇甫冉/誠齋)　　(鄭谷/于湖)　　　(李嘉祐/誠齋)　　(王昌齡/李嶷)¶
　　　客思¶
欲暮多羈思客行悲故鄉背闗餘古木落葉墮寒霜驛¶
樹收殘雨柴門掩夕陽此身南復北雙鬢易滄浪¶
　(賈島冉/皇甫)　　(温飛卿/許渾)　　(方干/李彭)　　　(賈島/巽中)¶
　　　遊古寺次朋上人韻¶
<pb:KR4h0053_WYG_003-4a>¶
黄葉前朝寺攜朋上故基近山烟外逺芳草露中衰磧¶
磧風吹面霏霏雨散池旅情何計是排悶强裁詩¶
　(司空曙/寒山)　　(曉瑩/誠齋)　　　(誠齋靖/林和)　　(戴叔倫/杜工部)¶
　　　旅次¶
樹勢分孤疊江流復舊痕斷橋斜取路小徑曲通村山¶
疊雲霞際林垂橘柚繁箇中有佳句欲就已忘言¶
　(希晝/方干)　　　(杜工部/鄭谷)　　(楊濟翁/陳與義)　　(杜工部/張君量)¶
　　　晚泊了頭巖¶
<pb:KR4h0053_WYG_003-4b>¶
旅泊依村樹髙吟似得隣斜風吹敗葉落日照行塵擾¶
擾成何事飄飄任此身客心君莫問嬴得鬢如銀¶
　(孝元帝/陳與義)　　(貫休/曉瑩)　　　(杜荀鶴/誠齋)　　(方干/誠齋)¶
　　　道中即事¶
饒水回回轉白雲西復東日斜喧急雨天闊退飛鴻薄¶
暮㳂西峽隆寒正北風兹行有勝事未敢歎途窮¶
　(誠齋/許渾)　　　(孟郊/曉瑩)　　　(李彭/誠齋)　　　(潘邠老/李子西)¶
　　　舟中值雨¶
<pb:KR4h0053_WYG_003-5a>¶
客路雨連日吾身良可嗟蕭蕭打篷急脈脈受風斜野¶
望迷青草江聲走白沙今宵何處宿欹枕聽鳴蛙¶
　(劉褒/曉瑩)　　　(彭止部/杜工)　　(誠齋/保暹)　　　(曉瑩南/虞祖)¶
　　　題山寺¶
江上山頭寺隂堦竹掃苔舟横漁唱晚松暮鶴飛回野¶
渡花爭發春荷葉半開嬉遊不可極留眼要重來¶
　(杜荀鶴/李嘉祐)　　(劉得仁/楊巨源)　　(曉瑩問/宋之)　　(司空曙/誠齋)¶
　　　憩江寺¶
<pb:KR4h0053_WYG_003-5b>¶
衆岫聳寒色長溪抱碧岑波傾三峽急樹合四時隂野¶
寺江天豁禪房花木深幽簾宜永日閑坐聽春禽¶
　(賈島部/杜工)　　(許渾/常建)　　　(徐俯諤/羊士)　　(張栻/祖詠)¶
　　　題園菴¶
地僻無賔侣林疎露短籬紫鱗衝晚浪白鳥占閑池栁¶
色濃垂岸桃花濕滿枝一僧年八十邀我覔新詩¶
　(王藻中/李建)　　(文兆義/陳與)　　(易齋/賈島)　　　(林和靖/誠齋)¶
　　　江上¶
<pb:KR4h0053_WYG_003-6a>¶
弱桞垂江翠驚湍拍岸浮烟生山欲盡春半水爭流棹¶
倚袁宏渚雲凝庾信愁艱難念時事衰謝不能休¶
　(惠標/鄭谷)　　　(祖可/韋莊)　　　(宇文昶/于湖)　　(陳與義/杜工部)¶
　　　偶作¶
孤錫依京寺悠悠過一生有山供傑句無地可歸耕燕¶
競波中影棊添局上聲流年衰此世寂寞不勝情¶
　(惠崇/誠齋)　　　(姚合鶴/杜荀)　　(張君量/賈島)　　(杜荀鶴/傅翼)¶
　　　言命¶
<pb:KR4h0053_WYG_003-6b>¶
宇宙雙蓬鬢昇沈儘聽他僧居隨處好身事逐年多異¶
國逢佳節流光等逝波無謀長委命言命欲如何¶
　(許&KR0008;/韋莊)　　　(誠齋/賈島)　　　(温飛卿/雍陶)　　(杜荀鶴/鄭谷)¶
　　　題靈隱¶
古刹藏幽勝山門九里松飛空花片片落澗水淙淙華¶
積池邊路雲生户外峯幾因留我宿吟到五更鐘¶
　(張鎡/鄭谷)　　　(賈島/露一)　　　(徐俯/簡長)　　　(曉瑩/誠齋)¶
　　　野眺有感¶
<pb:KR4h0053_WYG_003-7a>¶
流落復蹉跎生涯總幾何羈遊故交少歸思夜深多縱¶
目懐青島遥天浸白波誰令貪眺望到處被詩磨¶
　(鄭谷/鄭谷)　　　(耿緯/處黙)　　　(方干/誠齋)　　　(翁宏鶴/杜荀)¶
　　　登城¶
奔走倦塵埃登臨亦快哉江城含變態蹤跡共徘徊古¶
殿桐隂合秋山曉翠開相逢吟未足更擬上髙臺¶
　(杜工部/王鉄)　　(陸游仁/劉得)　　(杜工部/陳堯佐)　　(聞人武子/李昭玘)¶
　　　紹興道中¶
<pb:KR4h0053_WYG_003-7b>¶
古岸侵烟出沙岡擁地形斷橋人寂寂竟日雨㝠㝠丘¶
壑胷中事乾坤水上萍詩成何用好聊以記飄零¶
　(行肇俞/薛舜)　　(賈島部/杜工)　　(蘊常/誠齋)　　　(杜工部/張君量)¶
　　　夜汎有懐¶
獨自上孤舟通宵浪打頭天風隨斷栁江月值新秋忽¶
忽忘年老忙忙汎夕流此生成底事誰不遣吾休¶
　(鄭谷義/陳與)　　(陳師道/孟郊)　　(杜工部/誠齋)　　(岑參/誠齋)¶
　　　天章道中¶
<pb:KR4h0053_WYG_003-8a>¶
十里尋幽寺江山幾路分逢人問息耗指路上髙雲極¶
浦明殘雨寒流疊細紋野鴉無意緒嘹唳傍溪濆¶
　(賈島/鄭谷)　　　(郎士元/廖凝)　　(李彭部/杜工)　　(趙嘏/貫休)¶
　　　登杖錫¶
登寺尋盤道那知是與非凍泉依細石寒日淡斜暉村¶
路飄黄落山禽凌翠微數聲牛上笛老淚欲沾衣¶
　(方干靖/林和)　　(賈島卿/温飛)　　(杜工部/韋莊)　　(方干義/陳與)¶
　　　遊雪竇遣興¶
<pb:KR4h0053_WYG_003-8b>¶
此地人遊少凭欄興莫窮雲蘿難透日喬木易髙風書¶
滿閑忩下雲生閉目中焚香賦詩罷頓悟衆縁空¶
　(戴叔倫/鄭谷)　　(邵康節/賈島)　　(方干鶴/杜荀)　　(杜工部/李彭)¶
　　　題海智寺壁¶
歩歩入山門門前衆水分上潮吞海日古廟聚寒雲樹¶
影中流見秋濤隔嶺聞還應覔新句不琢自成文¶
　(杜荀鶴/張祐)　　(鄭谷靖/林和)　　(郎士元/薛能)　　(文兆/誠齋)¶
　　　至保福精舍¶
<pb:KR4h0053_WYG_003-9a>¶
山水尋呉越搜竒事轉新松風知近寺檣燕語留人雨¶
過閑田地雲饒落日春登臨獨無語泉石自相親¶
　(孟郊/脩睦)　　　(林和靖/鄭谷)　　(徐俯/鄭谷)　　　(杜工部/懐楚)¶
　　　客夜偶成¶
萬里長為客窮愁豈自寛年衰髪種種幽集夜漫漫風¶
巻湖烟靜雲收溪月寒天涯少知已唯有醉江干¶
　(王令玉/王廷)　　(杜工部/法燈)　　(曽誠/曹緯)　　(張潨/陸游)¶
　　　江上晚望¶
<pb:KR4h0053_WYG_003-9b>¶
沙晚低風蝶汀烟入夜舟日依平野沒月湧大江流書¶
懶聊停眼詩成自㸃頭此時臨水歎一倍不禁愁¶
　(杜工部/誠齋)　　(方干/齊已)　　　(曹緯/江總)　　　(杜工部/戴叔倫)¶
　　　丈亭登舟有感¶
未厭長為客孤舟趁夜行不唯山水樂頗覺夢魂清風¶
緩帆舒巻雲行月送迎勞生誰獨免空復歎勞生¶
　(曉瑩量/張君)　　(俞元廣/誠齋)　　(翁元廣/誠齋)　　(春敏學/温飛卿)¶
　　　送别周上人¶
<pb:KR4h0053_WYG_003-10a>¶
此地是何鄉懸帆興甚長山光分首暮草色入林香斷¶
嶺雲歸白棲鴉噪日黄他年重㑹面𤣥鬢莫疑霜¶
　(韋莊/曉瑩)　　　(鄭谷/繆瑜)　　　(賈島/王操)　　(皇甫冉/皇甫冉)¶
　　　鳯山西亭戲書¶
日日西亭上凭欄取次看繞崖雲慘慘浥屨露團團書¶
景委紅葉松香掩白檀平生勲業意開鏡影相懽¶
　(無可曙/司空)　　(曉瑩/齊已)　　　(曉瑩/夏倪)　　　(曉瑩/張鎡)¶
　　　山居遣興¶
<pb:KR4h0053_WYG_003-10b>¶
百衲老空林疎慵倦九箴浮沈千古事去住兩鄉心絶¶
頂無禪侣忘言有匣琴感多聊自遣時復一閑吟¶
　(皇甫冉/清塞)　　(温飛卿/羊士諤)　　(薛瑩/韋莊)　　　(羊士諤/陳與義)¶
　　　湖山堂晚坐¶
木葉落時節湖山向晚晴移床橋上坐看客海邊行寂¶
寂饒孤興悠悠送此生遣愁聊覔句那敢謂長城¶
　(杜荀鶴/曉瑩)　　(皎然義/陳與)　　(誠齋/誠齋)　　　(杜荀鶴/曉瑩)¶
　　　遊吉祥登棘菴别業¶
<pb:KR4h0053_WYG_003-11a>¶
屋在瀑泉西看來路轉迷松風清颯颯秋日正淒淒海¶
鳥和濤望山鼯隔水啼何須更飛錫祇此是曹溪¶
　(王建/尚顔)　　　(誠齋/賈島)　　　(寒山/懐古)　　　(江總/鄭谷)¶
　　　寫懐¶
養拙甘沈黙蕭條古寺間中心無所媿在世有餘閑夢¶
釣鷗邊雪鐘鳴枕上山徘徊興幽熟何處不開顔¶
　(雍陶/誠齋)　　　(杜荀鶴/杜荀鶴)　　(邵康節/曉瑩)　　(杜荀鶴/于湖)¶
　　　鳯山即事¶
<pb:KR4h0053_WYG_003-11b>¶
久欠遊山債因尋溪上村風沙輕漠漠烟樹逺昬昬土¶
甑封茶藥石泉通竹根搘笻聊小立老子笑無言¶
　(鄭工部/李賀)　　(盧綸/賈島)　　　(曉瑩/曉瑩)　　　(徐俯/誠齋)¶
　　　尋訪廣福¶
舊邑浮航外青山千萬重訪僧舟北渡歸寺海西峯薄¶
薄雲收日微微雨灑松可堪添客恨聞打暮天鐘¶
　(薛舜俞/誠齋)　　(陳羽/賈島)　　　(韋莊詩/劉昌)　　(賈島/賈島)¶
　　　次韻王東之郊行¶
<pb:KR4h0053_WYG_003-12a>¶
杖履尋春事偷分暇日工幽花欹照水獨樹逈含風路¶
極隂溪裏桃開曉色中一年春好處分付少陵翁¶
　(祖可/方干)　　　(杜工部/棲蟾)　　(曉瑩/誠齋)　　　(方干/誠齋)¶
　　　酬顔仲華¶
客子愁無奈年來鬢已秋塵埃自衮衮勲業轉悠悠髙¶
露沈晴樹山雞舞畫樓惠連有新作一覽病應休¶
　(陳與義/宇昭)　　(齊已言/杜審)　　(藴常曙/司空)　　(繆瑜/誠齋)¶
　　　郊行¶
<pb:KR4h0053_WYG_003-12b>¶
桑柘晴川口林深一徑存披雲登斷嶺隔水見前村春¶
去花無跡崖傾洞有門郊行聊著眼疑是武陵源¶
　(盧綸/李彭)　　　(戴叔倫/李彭)　　(曉瑩/誠齋)　　　(誠齋公/王荆)¶
　　　代顔聖聞次韻¶
渡口水流急憑欄凝睇勞逺山楓外淡矮竹苣邊髙古¶
木叢青靄鯿魚噀白濤幽閑無箇事痛飲讀離騷¶
　(蕭國輔/處黙)　　(林和靖/李賀)　　(誠齋/劉淮)　　　(誠齋/張祐)¶
　　　次韻梓上人¶
<pb:KR4h0053_WYG_003-13a>¶
一身無定處誰見寂寥心始為江山靜徒云寒暑侵少¶
孤心易感漂泊病難任未遂長棲此孤懐自不禁¶
　(惟審之/楊徽)　　(方干/鄭谷)　　　(杜工部/希晝)　　(方干靖/林和)¶
江湖同避地老眼不供愁閱世臨觀羙出門聊散憂漁¶
鹽橋上市河漢島前秋奔走何時了如今悟解不¶
　(皇甫冉/温飛卿)　　(陳克/賈島)　　　(徐俯/誠齋)　　　(陳與義/誠齋)¶
　　　投宿寳覺精舍¶
驛路向山郭江蘺滿意馨逺雲收海雨獨樹隱沙汀桑¶
<pb:KR4h0053_WYG_003-13b>¶
椹纍纍紫杉栽處處青夜投寳覺寺重上竹西亭¶
　(林和靖/曉瑩)　　(黄庚量/張君)　　(清塞/于湖)　　　(行肇仁/吕居)¶
　　　錢清解舟有感¶
解纜浙江頭真成汗漫遊山川元厯厯雲水自悠悠舉¶
翮籠中鳥歸心水上鷗夕陽誰共感一雁度南樓¶
　(繆瑜/賈島)　　　(陳克/誠齋)　　　(曉瑩/韋莊)　　　(王建文明/司空)¶
　　　蕭山口占¶
水鳥迎秋舫紅輪映曙霞㝠㝠小江樹淡淡滿枝花碧¶
<pb:KR4h0053_WYG_003-14a>¶
草望中去青山郭外斜天涯重回首回首重傷嗟¶
　(王安國/誠齋)　　(温飛卿/孟浩然)　　(吕居仁/王大受)　　(陳與義/張君量)¶
　　　待舟西興遣悶¶
海湧銀為郭呉疆與越連有山來枕上無酒到愁邊烈¶
烈寒風起悠悠落日懸孤舟未得濟少駐祖生鞭¶
　(誠齋宗/唐太)　　(杜荀鶴/曉瑩)　　(賈島齡/王昌)　　(潘邠老/翁元廣)¶
　　　通判曽温伯生日¶
玉厯標人瑞膺門鶚獨先風雷開盛旦嵩嶽降真賢壁¶
<pb:KR4h0053_WYG_003-14b>¶
暗詩千首官當嵗九遷得知眉壽永何但八千年¶
　(温飛卿/道潛)　　(翁元廣/山谷)　　(夏倪廣/俞元)　　(韓駒/誠齋)¶
今代文章伯長哦氣吐虹揮犀聞妙論許國見深衷美¶
價方稀古離騷繼雅風慇懃一雙眼看到火城紅¶
　(夏倪/韋莊)　　　(翁元廣/包佶)　　(曉瑩/陳克)　　　(道潛/誠齋)¶
　　　書事¶
松蓋環清韻秋風倚杖前棲毫思確論擊竹自忻然髙¶
鳥翔雲外孤亭恰水邊幽居經宿雨無處不潺湲¶
<pb:KR4h0053_WYG_003-15a>¶
　(許渾西/李子)　　(李彭/誠齋)　　　(孫僅/唐異)　　　(翁元廣/范仲淹)¶
　　　咏道中所見¶
倚杖寒山暮髙杉韻細颸歸舟藏别浦落日映荒陂碧¶
澗流紅葉黄猿領白兒石橋南畔路岑渚復幽竒¶
　(李頎/藴常)　　　(賈島/貫休)　　　(藴常/懐古)　　　(曉瑩/賈島)¶
　　　憩靈隱寫懐¶
莫恨征途逺題詩記獨遊十年行路飽萬里此生浮宇¶
宙知何極山川慰久留倚欄哦五字不覺散人愁¶
<pb:KR4h0053_WYG_003-15b>¶
　(髙適/齊已)　　　(陳與義/陳與義)　　(誠齋/曉瑩)　　　(陳與義/髙適)¶
　¶
　¶
　¶
　¶
　¶
　¶
　江湖小集巻三¶
