# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.433936
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷二十六
<pb:KR4h0053_WYG_026-1a>¶
欽定四庫全書¶
　江湖小集巻二十六　　　　宋　陳起　編¶
　　沈説庸齋小集¶
　　　立秋¶
昨日午時秋西風夜轉頭吹來溪外雨藏却樹間樓暝¶
帯棲鵶色凉催客燕愁一樽吟未了衰鬢早颼颼¶
　　　仁福道中¶
山徑少曽平人烟隔隴青淺流分石渡低樹礙輿行稅¶
<pb:KR4h0053_WYG_026-1b>¶
籍全編户村童半壯丁我來官此邑三度究民情¶
　　　偶成¶
讀罷黄庭一巻經磬殘煙冷夜壇清月明何處人開户¶
驚起松梢睡鶴鳴¶
　　　征途¶
桂筦三千里征人一寸心自從登驛路㡬見換鄉音古¶
樹春隂薄寒塘野水深渴行呼得酒瓦椀不辭斟¶
　　　暮春¶
<pb:KR4h0053_WYG_026-2a>¶
燕翼初乾渌滿地桑隂收盡麥黄時一年春事又成夢¶
㡬日愁懷欲廢詩料理病身嘗藥遍揩摩睡眼看書遲¶
翛然獨倚䦨干立花下貍奴卧弄兒¶
　　　紙衾三首¶
碎搗霜藤月下砧清泉㵼出簟紋匀老翁採藥歸來晚¶
剪得山南半段雲¶
繭面新乾帯露揉春回斗帳伴吟愁殘年已辦蒙頭過¶
風雪從教打戍樓¶
<pb:KR4h0053_WYG_026-2b>¶
一幅新裁碧澗氷野人留客宿雲層山房恰好松醪熟¶
夜半無眠話葛藤¶
　　　春詞¶
水漲寒溝栁又隂小窻風度一聲禽若將離緒縈春事¶
片片飛花是客心¶
　　　送何𣙜院之官金陵¶
分司陪宰掾賜勑帶朝銜見説成行李無因别去㠶秋¶
風石城路夜月雨花巖料有驚人句鴻邊寄短函¶
<pb:KR4h0053_WYG_026-3a>¶
　　　溪樓¶
心遠俗塵隔樓高野興多稻花黄雀雨山影白鷗波灘¶
澁推船上橋危挽客過日斜欄倚遍無句奈愁何¶
　　　寄張永堂¶
浙江風浪濶夢不落吟邊書到知何日君歸想隔年才¶
高朝士重命拙故人憐早辦山中計吾今省俗縁¶
　　　烟浦¶
烟浦殘鵶舞夕陽風枝病葉似初霜眼中秋色十分淨¶
<pb:KR4h0053_WYG_026-3b>¶
沙外寒流一綫長溪女得魚烹碎白田家收榖曬新黄¶
偶尋野趣歸來晚草際螢飛㸃㸃光¶
　　　渠流¶
岸石濕黏萍一渠流水清每來疑雨過少立見魚行樹¶
隔炎歊遠橋分午影平主人契幽事客到出相迎¶
　　　安石嶺¶
茅屋鷄聲勘夜分杖藜挑月帶餘醺不知身在孤峯頂¶
回首人家盡白雲¶
<pb:KR4h0053_WYG_026-4a>¶
　　　縉雲道中¶
去作京華客離家此月前問程恰中道數日近殘年山¶
雨易成雪村雲疑是煙僕行愁不進添乞(去/聲)酒漿錢¶
　　　次韻立方何園¶
春事覺垂垂春行似後期草根花片積人語鳥聲随酒¶
病因過量棋輸為好竒欲歸愁路遠月色若為私¶
　　　次韻永堂¶
鶯聲未改春葉底一蟬新幻境老無夢醉鄉詩有神整¶
<pb:KR4h0053_WYG_026-4b>¶
巾因把鏡懶語怕逢人似此衰遲者勞君料理頻¶
　　　古樹¶
古樹被青蘚蟠溪作卧龍窮冬不蔽日入夏却生風枝¶
少禽難託根空蟻聚封幸為斤斧棄得老雪霜中¶
　　　買舟¶
租得舟如葉低低半搭篷僅堪容野客還喜友漁翁遡¶
水斜分浪懸崖逆鬬風去程應不計且泊槿花叢¶
　　　明融盆池二首¶
<pb:KR4h0053_WYG_026-5a>¶
凉入湘簾影半開小窻午枕夢初回蕭疎數葉秋菰上¶
也解聲聲報雨來¶
老瓦盆深漾細萍雨多流却半瓣青夜凉偶出庭心看¶
缺處光涵三兩星¶
　　　聽雨¶
耳根聽不歇滴滴冷於秋疑是山翁醉巖前枕瀑流¶
　　　晚春¶
白頭何計是生涯日日樽前卧落花緑滿池塘無一夢¶
<pb:KR4h0053_WYG_026-5b>¶
夜來風雨過誰家¶
　　　贈段琴¶
我琴未絃時渾然心與耳自從識開指反為琴所使清¶
風千古曲雪澗敲寒玉誰能繼此音蒼梧泣修竹¶
　　　食梅¶
兒時摘毒梅葉底尋彈丸所恨襟袖窄不憚頰舌穿我¶
年不自覺以我齒尚完嘗新試一薦㗋棘眉先攅豈味¶
不悦口豈老難强餐人生煎百憂弄梅未為酸¶
<pb:KR4h0053_WYG_026-6a>¶
　　　秋詞¶
雨放凉颷晚復晴小窻人亦共秋清月華網在蛛絲上¶
錯認疎簾挂水晶¶
　　　閨詞二首¶
宻幄香燒錦瑟横佳人半醉覺寒輕忽思塞下新畨曲¶
彈作黄蘆孤鴈聲¶
冬事侵尋渾未知隔隣聽得理寒衣驚心歩出庭西曲¶
日影斜斜木葉飛¶
<pb:KR4h0053_WYG_026-6b>¶
　　　馮公嶺¶
曉上馮公嶺艱難見客情雨和殘葉落身逐亂雲行野¶
店山腰出秋泉石罅生若將世途比此路更為平¶
　　　山中秋興¶
山户少曽扄居貧易得清秋衣和月卧溪茗雜雲烹學¶
字書紅葉看騷些落英從他頭早白心事本和平¶
　　　别墅¶
野舍清溪曲連茅接樹隂呼童隣錯應貰酒婦同斟落¶
<pb:KR4h0053_WYG_026-7a>¶
照收殘雨寒烟出寸岑江湖成夢事投老屬山林¶
　　　次韻古愚立冬日觀菊¶
閑繞籬頭看菊花深黄淺紫自窠窠清於簷蔔香尤耐¶
韻比猗蘭色更多九節畨疑今日是一樽未覺晚秋過¶
從教白髪須簮徧且任當筵作笑歌¶
　　　竹色¶
竹色留清睡薰風畵一簾懶因人事少病覺老顔添開¶
檻臨昏鏡齊書補墜籤晚蟬聲欲斷新月到虛簷¶
<pb:KR4h0053_WYG_026-7b>¶
　　　曉色¶
曉色䦨干外翛然一欠伸雨中無過鳥煙際有行人樹¶
濕清隂重沙㘱潦漲新慿誰借簑笠整釣傍溪隣¶
　　　薌溪途中¶
天風吹落日秋色上遥岑倦客未投館棲鵶已滿林妻¶
孥非遠别歳月易驚心市酒不成醉新蛩助我吟¶
　　　雪¶
凍項縮如龜茅簷諷雪詩冷於初下日好是未消時樹¶
<pb:KR4h0053_WYG_026-8a>¶
重高枝折窻明晚色遲忽思溪上路擬借蹇驢騎¶
　　　遊真巖¶
一逕入松林真巖峭莫尋山空泉自落日出地長隂鶴¶
去僊臺淨丹成古井深殘碑看未了屋角轉幽禽¶
　　　送周堂長歸慈谿寄何賛府¶
慈溪隔楚雲問不接鴻鱗因送還鄉客重懷佐邑人海¶
明看出日山晚倦行春料得雙松下吟成瘦鶴身¶
　　　超化雲山¶
<pb:KR4h0053_WYG_026-8b>¶
入門松作逕歩歩接秋隂山帶孤城起雲歸古殿深隔¶
池聞鶴唳倚樹看僧吟笑指煎茶處青烟出竹林¶
　　　題黄止庵詩集¶
燈前㡬寒夜編得近詩成對客時評看歸囊喜帶行風¶
高霜鶻健木落澗秋清吟到無吟處蕭蕭白髪生¶
　　　釣臺¶
山束江流起素湍羊裘立盡暮雲寒早知鈎餌成虛設¶
多却當時一釣竿¶
<pb:KR4h0053_WYG_026-9a>¶
　　　西湖獨歩¶
平湖開霽色寒碧照空心小立背橋影緩行随栁隂㡬¶
年勞遠夢到日記曾吟荷蕩成茭地蕭蕭秋意深¶
　　　送何水竹需次入剡易齋赴浙漕¶
弟兄聨騎出秋色赴行裝慈水𤓰應熟孤山桂又香對¶
床村店寂起飯曉燈凉到日分呉越江流兩岸長¶
　　　南坡不以科目自累而以風雅自鳴請余為賦¶
鳳銜科詔出祥雲底事儒林有逸民四海聲名難著我¶
<pb:KR4h0053_WYG_026-9b>¶
一坡風月正宜人鏡留白髪非遮俗家釀黄柑可接春¶
只許詩朋自來往素袍青履華陽巾¶
　　　鷄鳴¶
鷄鳴霜葉下月在紙窻寒客路千家曉山居一枕安秫¶
收催歳釀韮種接春盤縱有少年夢其如心事䦨¶
　　　寄永堂¶
落日照江東思君訊便風棲遲定何處約莫過殘冬小¶
隠時曽到安書久未通自憐心易老盤屈似寒松¶
<pb:KR4h0053_WYG_026-10a>¶
　　　送觀過免舉赴省¶
樽前逢臘近行李獨西征事厯風霜慣春回雨露生一¶
經家自學千佛世題名昨夜瞻奎宿寒芒萬丈明¶
　　　茅簷¶
茅簷夜雪曉開晴自洗寒衣漉澗清如此過冬何不可¶
梅花休笑鬢星星¶
　　　冬半¶
歳逢冬欲半心事更迢迢細雨寒窻閉孤燈長夜挑遠¶
<pb:KR4h0053_WYG_026-10b>¶
書和夢冩新酒帶愁澆明日有幽興尋梅到石橋¶
　　　挽鮑監鎮¶
一紙辟書馳華年發軔時排雲何不到殞露遽如斯㓜¶
子未知父偏親反哭兒有書來謁些忍淚看埋碑¶
　　　送何仲遠適越因之官霅水¶
樽酒沙頭緑漲波事歡其奈别愁何去程想憩蘭亭竹¶
到日須看霅浦荷年少莫嫌官職小名高却怕薦書多¶
臘前擬作孤山夢還許扁舟載雪過¶
<pb:KR4h0053_WYG_026-11a>¶
　　　簡柳濬卿¶
一别僅三年相看事宛然旋添新蒜髪猶聳舊吟肩紅¶
日征途外黄花喜氣邊不須勞寄問姓字有人傳(蒜一/作算)¶
　　　秋溪¶
迎月歩秋溪蘆長與樹齊水光連漢近夜氣壓山低岸¶
隔呼漁渡林疎見鳥棲酒微風力勁歸袖冷凄凄¶
　¶
　¶
<pb:KR4h0053_WYG_026-11b>¶
　¶
　¶
　¶
　¶
　¶
　¶
　¶
　江湖小集巻二十六¶
