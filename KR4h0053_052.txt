# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.879030
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷五十二
<pb:KR4h0053_WYG_052-1a>¶
欽定四庫全書¶
　江湖小集巻五十二　　　　宋　陳起　編¶
　　俞桂漁溪詩藁¶
　　　雨吟¶
輕輕烟霧失樓臺雨暗吳山鎻不開試與漁翁閒訪問¶
落花幾許泛溪來¶
　　　過湖¶
舟移别岸水紋開日暖風香正落梅山色濛濛橫畵軸¶
<pb:KR4h0053_WYG_052-1b>¶
白鷗飛處帶詩來¶
　　　和葉廣文韻¶
入得春來物物饒翻思湖上短長橋去年寒食閒遊處¶
曽把扁舟繫栁條¶
　　　書齋¶
野草沿庭砌清閒日掩扉晚涼疎雨過落葉覺蟬稀天¶
籟自鳴竹砧聲誰擣衣僧寮不過此何必叩𤣥機¶
　　　閱名勝詩集¶
<pb:KR4h0053_WYG_052-2a>¶
買得山房數册詩倚篷細讀已移時只貪眼底看氷玉¶
月上荷花更不知¶
　　　書懷¶
僻性止耽書村中謾寓居心惟求事省身合與名踈木¶
葉秋風起蛩吟夜雨初吾生今晚矣不必問何如¶
　　　閨怨¶
鳯幃曉起鬢&KR0034;鬆枕肉初生酒暈紅一把栁絲挪在手¶
沉吟無語對東風(沉吟一/作尋思)¶
<pb:KR4h0053_WYG_052-2b>¶
誰憐人去鎻朱樓終日憑欄只帶愁燕子也知人薄倖¶
飛來略不傍簾鈎¶
　　　溪流¶
雲脚纔行復又開一聲隱隱只空雷家僮忽報溪流漲¶
知是前村落雨來¶
　　　初秋¶
火老金柔暑告殘乘涼正好望西山秋聲來處無尋覔¶
只在忩前竹葉間¶
<pb:KR4h0053_WYG_052-3a>¶
　　　雜興¶
漫山花發草萋萋楊栁飛綿水拍堤況是客懷禁不得¶
那堪杜宇耳邊啼¶
　　　偶吟¶
降伏吾心法無如去外魔苦吟詩愈拙着意字猶訛荏¶
苒青衫舊消磨白髪多不才為世棄徒自詠卷阿¶
　　　雨中遣愁¶
花已開時人正愁花簪頭上使人羞一春可厭無晴日¶
<pb:KR4h0053_WYG_052-3b>¶
下却珠簾懶凭樓¶
　　　清明¶
朝來閣雨喜新晴枝上緜蠻調好聲佳節莫將虚過了¶
人生贏得幾清明¶
　　　即事¶
隂雲釀雨勒花遲梅已飄殘到杏枝好是池塘清夢處¶
勾吟春草入新詩¶
　　　松江¶
<pb:KR4h0053_WYG_052-4a>¶
荷葉翻風暑氣微看山露冷濕征衣埀虹夜靜三高月¶
只照漁溪一舸歸¶
　　　惜春¶
春事三分過二分桃花水上覔紅雲遊人浪說春歸去¶
栁外黃鸝尚自吟¶
　　　次吳秋潭韻¶
相逢款話傍簷西坎止流行事不齊君到白蘋秋正好¶
飽吟風月棹前溪¶
<pb:KR4h0053_WYG_052-4b>¶
　　　東山¶
東山隨分作生涯即是清高隱者家粗有小園供日陟¶
不愁無地種梅花¶
　　　夏中即事¶
重梅過了猶慳雨幸有南薫在翠槐燕子亦於貧者薄¶
今年全不見飛來¶
　　　延祥觀¶
御園猶自有逋梅約束遊人莫肯開聴得老兵談舊事¶
<pb:KR4h0053_WYG_052-5a>¶
幾年不見翠華來¶
　　　虎丘¶
兩寺今為一因秦虎占丘鶴飛王劔化鳥宿古墳愁石¶
與泉流接池通海水浮十奇多勝㮣不及盡追遊¶
　　　家園¶
眺望西山在目中更須寛展竹籬通殘梅尚守清亷節¶
不嫁東君昨夜風¶
　　　首夏¶
<pb:KR4h0053_WYG_052-5b>¶
槐幄陰陰蔽緑扉池抽荷葉落薔薇梁間紫燕新雛弱¶
來傍簷前旋學飛¶
　　　偶成¶
短髪蕭蕭滿鏡秋家居但覺歲時流兩年不見西湖面¶
笑我寒盟是白鷗¶
　　　月夜¶
江南又見雁初飛楓葉蕭踈旋覺稀邊塞戍夫天氣冷¶
誰家月夜搗征衣¶
<pb:KR4h0053_WYG_052-6a>¶
　　　裴墳¶
買船寄僻徑墳古最幽深山近風常冷松蟠晝亦陰來¶
時無速騎歸路有鳴禽寄語城居者何人肯訪尋¶
　　　山中¶
剖竹相通澗下泉更邀山色在樽前一鈎明月軒&KR1084;上¶
欹枕藤牀獨自眠¶
　　　惠山¶
徑入松關古秋雲帶樹烟只疑山有雨恰是澗流泉騷¶
<pb:KR4h0053_WYG_052-6b>¶
客詩留壁遊人岸繫船憑誰招陸羽瀹茗古欄邊¶
　　　秋懷¶
喚醒歸舟是早秋水光雲影兩悠悠西風不管梧桐怨¶
一葉吹來一葉愁¶
　　　農事¶
東作農家處處忙金珠非是療飢方京華只識笙歌樂¶
豈識男耕與女桑¶
　　　甘露寺¶
<pb:KR4h0053_WYG_052-7a>¶
占斷淮南勢西風入鬢毛一江流不盡多景最為高斜¶
日迷烟樹孤帆送客舠興懷人物少今古等秋毫¶
　　　夏晨偶作¶
蠶事行將了農家刈麥初雨慳林少笋水澁港無魚因¶
病嘗懲酒偷閒懶答書今年身愈老事事覺全踈¶
　　　贈雲間陸琴士¶
地僻居閒絶可人殷勤過我抱桐君聲中知有遼天鶴¶
彈散華亭一片雲¶
<pb:KR4h0053_WYG_052-7b>¶
　　　烟霞石壁¶
山深入翠微寺僻掩幽扉景别金仙地人忘塵世機石¶
滋崖雨滴龍出洞雲飛結屋同僧處何須賦式微¶
　　　乆雨¶
踰月留京國春光總不知可傷連夜雨好似暮秋時有¶
客來無酒逢人只說詩官中聞閉糴應是細民飢¶
　　　次坦菴兄韻¶
便中䝉賜墨得句勝如書暫爾兩年别俄然春暮餘夢¶
<pb:KR4h0053_WYG_052-8a>¶
馳情不間心邇跡何踈自省吾今老湖山縛屋居¶
　　　豫章滕閣¶
滕閣昔曾遊今無檻外樓逺山連樹合盡日對江流古¶
石空存記騷人易感愁夜深歌酒處燈火燦漁舟¶
　　　寄書¶
歳月逡巡笑故吾人生南北隔江湖樓頭約取衡陽雁¶
寄得一行書信無¶
　¶
<pb:KR4h0053_WYG_052-8b>¶
　¶
　¶
　¶
　¶
　¶
　¶
　¶
　江湖小集卷五十二¶
