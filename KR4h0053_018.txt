# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.285645
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷十八
<pb:KR4h0053_WYG_018-1a>¶
欽定四庫全書¶
　江湖小集巻十八　　　　　宋　陳起　編¶
　　張至龍雪林删餘¶
　　　宿靈巖¶
樹杪鐘樓出半層佛床黠䑕弄殘燈五更石上僧猶定¶
頭滿清霜喚不譍¶
　　　登東山懐朱静佳¶
布石行山澗雲封竹洞名照池傳古貌借箸數同庚禽¶
<pb:KR4h0053_WYG_018-1b>¶
鬬巢幾覆蛛閑網半成冬深猶見菊還憶晉淵明¶
　　　塞上曲¶
匣裡干將午夜鳴碧油幢下夢魂驚沙塲燐火風吹起¶
半在骷髏眼底明¶
　　　紫㣲閣贈凌丹士¶
風林葉葉帶新寒已著虀鹽客味酸兎抱粟眠傳道石¶
鹿銜花上拜章壇㳂崖取水和冰嚼掃壁題詩當畵看¶
盡日𤣥房無俗話山鐘敲月上欄干¶
<pb:KR4h0053_WYG_018-2a>¶
　　　送鏡山僧逰雪峰¶
海風迎鐵錫半是往来程故國往来熟空門宿食清舊¶
房雲借住早路月同行象骨最髙處師今履似平¶
　　　齊雲寺¶
雨疎分㸃下畧彴界横塘接竹通生水搴蘿補壊墻字¶
塗忩眼黒香染佛衣黄未晚螢先出蕭然兩畵廊¶
　　　化龍閣¶
鐫滿留題屋柱間風吹醉靣不知寒漁舟撑出垂楊岸¶
<pb:KR4h0053_WYG_018-2b>¶
驚鷺銜魚過别灘¶
　　　弔蝶¶
數日偎紅氣力傭化成長夢别春風却憐蟻為埋香玉¶
舁入殘花土穴中¶
　　　寄胡竹洲¶
野菜生根土亦香寒林晴久漏春陽山臨古畵開當户¶
蝸學臨書篆滿墻宻竹旋刪嫌碍月青柑遲摘待經霜¶
兒童閑取池頭水剜破玻璃緑一方¶
<pb:KR4h0053_WYG_018-3a>¶
　　　題白沙驛¶
霧褁峰頭薄似巾路逢水後誤行人山泉釀酒力偏重¶
石銚煎茶味最真燕不傳家猶教子梅纔有肉便生仁¶
枕邉學夢人方悟未到鐘聲夢更頻¶
　　　贈劉介庵¶
一心憂道不開眉懶扣黄扉謁故知有累祗因難棄鶴¶
無疑何用苦求龜常厨飲食夷齊輩晚筆文章漢魏時¶
冷笑富家錢寒屋蘭亭誰更有真碑¶
<pb:KR4h0053_WYG_018-3b>¶
　　　馬升菴惠鞠苗¶
税得隣東地一方旋栽黄鞠待重陽春晨摘落青苗葉¶
挼作秋花氣味香¶
　　　東林寺¶
滿院香風乍熟楂猴孫抱子坐枯槎頭陀不慣迎賔客¶
自折芙蓉供釋迦¶
　　　李梅磵雪夜留飲¶
擁爐收案牘市逺隔喧嘩妓唱新填曲僮分旋碾茶花¶
<pb:KR4h0053_WYG_018-4a>¶
枝承雪重燭熖受風斜僦屋為官舍更深酒更賖¶
　　　宿易冲妙道院¶
松髮經寒亂不梳夜来風減屋茆疎吟邉凍指僵如鐵¶
袖裡枯笻畵雪書¶
　　　朱栢巖約南歸¶
忍聞秋管悲猶未定歸期吟咏窮邉長艱難老後知水¶
寒魚上少月閏鴈来遲不作膏粱夢長令一劒隨¶
　　　横峰感事¶
<pb:KR4h0053_WYG_018-4b>¶
石角多情挽布衣候䖝送響出林㣲文章首靣趨時好¶
字學偏傍徇俗非緑水被風吹作白宻花因雨打教稀¶
歸鴉路熟知巢近直望松林盡翅飛¶
　　　答黄芳洲¶
抱膝書樓望太清一生心事月同明因過隣寺分茶供¶
閒取髙僧史傳評¶
　　　餞翁丹山發南浦¶
嗚鳩語燕近清明柳絮風輕秧水平一帶春流多斷岸¶
<pb:KR4h0053_WYG_018-5a>¶
盡縁倒樹當橋行¶
　　　㸃史¶
水草山花各自春閑居常謹坐船身忠言似藥偏醫國¶
好句如金不療貧王伯興亡難諱史彭殤夀夭不由人¶
感来莫計更深淺祗見蒼頭換燭頻¶
　　　採蓮曲¶
荷葉籠頭學道情花粧那似妾粧清雙雙頭白猶交頸¶
翻笑鴛鴦不老成¶
<pb:KR4h0053_WYG_018-5b>¶
抝落圓房響釧金背人細數子藏深不嫌到手多尖刺¶
祗怕傷人有苦心¶
　　　子期䑓¶
拾葉題詩愧不才袖遮㣲日上層䑓山僧分我松隂坐¶
隔岸花香渡水来¶
　　　武夷山¶
九折蒼江轉葦航花間流水自宫啇巖開天綫登無路¶
殿鏁僊金拜有光曝背龜從平石上避人猴向險枝藏¶
<pb:KR4h0053_WYG_018-6a>¶
斷橋盍有重紅日狂欲乘風扣魏王¶
　　　擬韓偓體¶
一聲阿鵲顫鸞雙學調新詞未得腔拜了夜香郎喚睡¶
旋收鍼綫背銀缸¶
　　　題隱者壁¶
寒着麻衣餒食薇樂山清興只琴知蛛經圓網當中立¶
蜂徙新厨出外飛山脊倚天無改日草根埋雪有青時¶
莫言鴻燕多相背去去来来共一機¶
<pb:KR4h0053_WYG_018-6b>¶
　　　雨中過陸家園¶
斜搭鞦韆忩半扃行人屐送隔墻聲羣花相倚啼妝面¶
苦不催晴怨懶鶯¶
　　　寄苕川故人¶
千古長情抵翠岑休談㸃石化黄金秋来國事方嘗膽¶
病後禪機忽上心老眼看書嫌字細乾喉飲酒喜杯深¶
幾回空檢斑衣篋望斷白雲天外隂¶
　　　晚忩¶
<pb:KR4h0053_WYG_018-7a>¶
風約鐘聲落耳根歸鴉㸃㸃不成羣前山野燒青煙起¶
散滿空中作暮雲¶
　　　喜楊琴隱至¶
世塗多不平擇地度吾生風静花遲落雲移月倒行自¶
抄閒作改客借古琴評凡事虚空裏何勞苦着情¶
　　　寄寳林僧¶
磨折英雄軰無停日月梭達人愁夢少明主直言多藥¶
試單方驗碑評近本訛吟成無愛者寄與病僧哦¶
<pb:KR4h0053_WYG_018-7b>¶
　　　巴嶺¶
處處柴門掩半邉鶯啼緑樹隔炊煙竹梯閑倚柔桑畔¶
定是人家蠶正眠¶
　　　楚節西堂省鞠¶
鞠胎緑蕊未曽成百種藂中半忘名試檢記花牌字看¶
春籬醉墨欠分明¶
　　　槎¶
槁形冷度幾晨昏不受東風一㸃恩郤有僊人求作伴¶
<pb:KR4h0053_WYG_018-8a>¶
浪逰星渚到天門¶
　　　古别離¶
扶上花騘酒半醺望沉鞭影暗銷魂離情恐被行人覺¶
背拂菱花補淚痕¶
　　　峽口¶
峽深猶有路泉逺不知源禽學鄉談語山填野燒痕晚¶
風樵笛塢春日酒旗村茆舍人畊罷鳬雛浴水渾¶
　　　北津¶
<pb:KR4h0053_WYG_018-8b>¶
獨立長橋喜近城半䦨斜日又催行船過别浦波痕沒¶
堠立當&KR0151;里界明古木雲邉僧住處落花風裏鳥啼聲¶
青山莫道渾無事自與行人管送迎¶
　　　江常庵出武夷¶
厭居京洛説行持袖裏青蛇上武夷仙為寫真供御覽¶
天憐病眼召神醫江中白石差龍斵洞裡蒼松帶鶴移¶
無事出山衣屨濕滿城風雨鞠花時¶
　　　晚歩寄劉徴齋¶
<pb:KR4h0053_WYG_018-9a>¶
縱横屐齒印蒼苔夢筆山髙翠作堆日帶晚光歸海去¶
風傳秋信下天来竹開小路通螢過松守空巢待鶴回¶
蚋甕乾坤還自樂何須金屋玉樓䑓¶
　　　簡勝上人¶
林深嵐氣重一犬吠寒煙髙思天雲外新房柏樹邉愛¶
蒲尋石種惜茗濾泉煎昔剏如来殿老於師一年¶
　　　演雅十章¶
麒麟感世出鳯凰覽德至人苟嘗見之應不指為瑞¶
<pb:KR4h0053_WYG_018-9b>¶
櫩蛛巧經網林鳩拙營巢孰知拙反勝網壊巢獨牢¶
雀食野人田燕栖公子堂野情飢亦樂依人難久長¶
猩猩隕機穽鸚鵡鏁金籠言笑適為累緘嘿斯保躬¶
蠶飽辦絲課蜂忙供&KR0097;工役役為人勞衣食還自空¶
鵲鳴人共憐烏鳴人共嫉祗因聲妍媸何心報㓙吉¶
江鱗行比目沙鴛睡交頸不知山兎寒清夜顧蟾影¶
飢鷹健摶兎饞鷺勤哺魚各為口腹累不聞有騶虞¶
犬眠蒼玉地猫卧香綺叢倘無䑕與盗猫犬命亦窮¶
<pb:KR4h0053_WYG_018-10a>¶
墨魚黒覆形火螢明照身拙於用顯晦蹤跡徒自陳¶
　　　寓興十首¶
孤鐙照長夜膏盡燈影滅劃見忩户間鮮鮮有明月¶
日夜江水流不海水不止孰謂流去者不是海中水¶
東日照瓦霜西嚮界餘白莫言日不到日光来未及¶
遲月上深夜新蟾不終夕何如月圓時通宵照無極¶
種鞠一百叢九月開盈枝莫言無好花好花開較遲¶
庭前無繁植疎竹附梅坡雖然無巨䕃明月飛来多¶
<pb:KR4h0053_WYG_018-10b>¶
草䖝設細網小穽不可見日日朝露中羣白草間現¶
髙風吹秋霜庭前百草死誰知草有根昨夜東風起¶
夏月灌鞠根見花在秋日先時不施工臨花已何及¶
十年挿柳枝今與髙樹齊垂條緑春風上有流鸎啼¶
　　　梅花十詠¶
　　　　梅梢¶
根清條不肥影落明月地凄凄欲寒時胚渾已生處¶
　　　　蓓蕾¶
<pb:KR4h0053_WYG_018-11a>¶
歴歴衘冰霜綴作珠的皪香色俱渾然花中之太極¶
　　　　欲開¶
凝成姑射姿幽㓗世所獨春近廹芳心羞澀破唇玉¶
　　　　半開¶
五出梢敷露不受塵目愛鮮鮮着精神獨於此時最¶
　　　　全開¶
昨夜東風多花神莫之禦玉立對幽人十分盡情吐¶
　　　　欲謝¶
<pb:KR4h0053_WYG_018-11b>¶
垂垂雪中枝暗裡度香逺忽動調&KR0245;機黏枝花力軟¶
　　　　半謝¶
旋隨瓊霙飛繞我茆屋角結子意漸濃豈為𦍑管落¶
　　　　全謝¶
氷花不留丁收香盡藏白一朝作陳人遜與桃李出¶
　　　　小實¶
青青長朱裳小摘脆不墮勿期如豆㣲中懐仁已大¶
　　　　大實¶
<pb:KR4h0053_WYG_018-12a>¶
圓碧日益肥磊落壓枝重雖然苦味酸酸中藏大用¶
　¶
　¶
　¶
　¶
　¶
　¶
　¶
<pb:KR4h0053_WYG_018-12b>¶
　¶
　¶
　¶
　¶
　¶
　¶
　¶
　江湖小集巻十八¶
