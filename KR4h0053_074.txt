# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:53.384581
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷七十四
<pb:KR4h0053_WYG_074-1a>¶
欽定四庫全書¶
　江湖小集巻七十四　　　　宋　陳起　編¶
　　髙九萬菊澗小集¶
　　　春日即事¶
人間閒日月春後乍晴隂半夜雨聲急一谿流水深鳥¶
啼花自發詩就客能吟短策西湖路幽芳信意尋¶
　　　送别¶
老去情懐怕别離年來不作送行詩人前舉似終難信¶
<pb:KR4h0053_WYG_074-1b>¶
問著垂楊便可知¶
　　　春日北山二首¶
人縁白石泝清谿手剥蒼苔認舊題春色滿山歸不去¶
拆桐花裏畫眉啼¶
挿花吹笛兩山中桃李尊前日日同待得馬頭飛絮滿¶
更來沽酒㸔殘紅¶
　　　僧房夜坐¶
萬枝松裏一篝燈知是山房第幾層静夜數聲清磬響¶
<pb:KR4h0053_WYG_074-2a>¶
上方應有誦經僧¶
　　　訪諸葛錬師不遇¶
青銅㽞著布囊中去謁人間小卧龍久欲共君謀一醉¶
有錢却又不相逢¶
　　　雜興二首¶
新分菊本自鉏山手縛枯藤作矮䦨比似著書空用力¶
種花猶得一年㸔¶
二十年前欲住山不禁寂寞揜柴闗如今寂寞禁當得¶
<pb:KR4h0053_WYG_074-2b>¶
欲揜柴關又却難¶
　　　秋日田父辭二首¶
啄黍黄雞没骨肥繞籬綠橘綴枝垂新釀酒旋裁衣正¶
是婚男嫁女時¶
少婦挼藍旋染帬大兒敲葛自漿巾新摘摘笑欣欣相¶
喚相呼㸔賽神¶
　　　孤山雪後¶
雪後騎驢行歩遲孤山何似㶚橋時近來行輩無和靖¶
<pb:KR4h0053_WYG_074-3a>¶
見說梅花不要詩¶
　　　天台曹園¶
蔡嶺桑麻地曹家桃李莊谿流春水滑梅度晚風香竹¶
屋解畱客筍輿休俶裝平生㸔花法不學蜜蜂忙¶
　　　西湖春雪¶
小艇沿湖㸔雪飛正當騎馬踏春時是誰乞與楊花舞¶
先占東風一月期¶
　　　閑居雜興三首¶
<pb:KR4h0053_WYG_074-3b>¶
開門遣蠻童買花供銅佛春風隨花來為我一披拂風¶
和花氣清下簾休放出回施佛因果供此老詩骨¶
㸃燈酌春酒襞紙題小詩讀盡列僲傳引調學語兒自¶
飲復自笑不覺春漏遲且了今日事明日還任之¶
杜䳌休忉忉布榖休聒聒無田不須耕無家自能活行¶
藏莫非時造化安可奪更放心地寛出門行路闊¶
　　　春日湖上¶
乗興行新路凝情獨老翁馬蹄春草上人影夕陽中飛¶
<pb:KR4h0053_WYG_074-4a>¶
絮沿湖白殘花染浪紅晚歸雲氣合雙漿破空濛¶
　　　春懐¶
江南春盡尚春寒添盡征衣獨揜闗日暮酒醒聞謝豹¶
所歡多在水雲間¶
　　　過臨平¶
征帆一似白鷗輕起揭船篷㸔曉晴梅子著花霜壓岸¶
自披風㡌過臨平¶
　　　古廟¶
<pb:KR4h0053_WYG_074-4b>¶
古廟依喬木開門對淺沙短籬紅槿樹深徑碧苔花屋¶
破香煙濕庭空日脚斜山寒無賽鼓鳴噪集神鴉¶
　　　古寺¶
山路荒凉出小亭土牆斑駁帶枯藤欹斜古殿三尊佛¶
黯澹寒篝一㸃燈碣石半磨天寳字禅房空老政和僧¶
頭陀禮拜迎人說門外浮屠欠兩層¶
　　　卜居¶
結屋離黄道開門對白沙一莊千古月三徑四時花客¶
<pb:KR4h0053_WYG_074-5a>¶
至旋沽酒身閑自煮茶相聞蟲鳥外不復聽諠譁¶
　　　秋日三首¶
旋買扁舟載一翁片帆吹下夕陽東西風欲織江頭錦¶
催染秋林葉葉紅¶
庭草銜秋自短長悲蛩傳響答寒螿豆花似解通隣好¶
引蔓殷勤逺過牆¶
獨客飄然物外逰江南江北總宜秋芭蕉昨夜縁何事¶
和雨和風作許愁¶
<pb:KR4h0053_WYG_074-5b>¶
　　　松谿廟¶
廟自何年立門深晝不扄寒藤扶壊壁秋草帶䟽櫺谿¶
接東西碧山分逺近青老巫逢客至謾說有神靈¶
　　　蓮實¶
膩玉肌膚碧玉房纍纍波靣趂紅芳坐忘佛土三生夢¶
來結人間一夏凉青子綻時仙掌濕緑包分處蜜脾香¶
尊前笑摘醻風露猶記西湖古柳傍¶
　　　無題二首¶
<pb:KR4h0053_WYG_074-6a>¶
獨展羅衾無夢成寳香熏徹轉愁生癡心不願郎思妾¶
只願郎今厭客情¶
風竹蕭蕭淡月明孤眠真箇可憐生不知昨夜相思夢¶
去到伊行是幾更¶
　　　秋興¶
數聲新鴈夜初長曉起開門衣袂凉籬菊褪黄秋興嬾¶
瓦溝才試一㾗霜¶
　　　秋晚即事¶
<pb:KR4h0053_WYG_074-6b>¶
江頭風葉舞低回催得濃雲頃刻開萬里碧天紅日晚¶
數聲新鴈送寒來¶
　　　毋自欺齋夜宴¶
毋自欺齋清更嚴齋中人物斗之南七朝宰相得瞻仰¶
四海詩人交笑談古調喜聽琴再弄深杯休惜酒重添¶
玉堂今夜無宣喚且與江湖作小叅¶
　　　曉出黄山寺¶
曉上籃輿出寳坊野塘山路盡春光試穿松影登平陸¶
<pb:KR4h0053_WYG_074-7a>¶
已覺鐘聲在上方草色谿流髙下碧菜花楊桞淺深黄¶
杖藜切莫匆匆去有伴行春不要忙¶
　　　育王寺¶
曉䇿烏藤上育王入山隨處得徜徉碑頭龍護先王字¶
塔下魚懸外國香徧謁禅房嘗苦茗閑聽社媪說豪光¶
山深日短行難盡僧遣頭陀辦客牀¶
　　　春日湖上¶
清波門外放船時盡日輕寒戀客衣花下笑聲人共語¶
<pb:KR4h0053_WYG_074-7b>¶
柳邉檣影燕初飛曉風不定棠梨瘦夜雨相連薺麥肥¶
最憶故山春更好夜來先遣夢魂歸¶
　　　黄居士山房¶
浮利浮名心已灰三間茅屋白雲堆先生自釀松精酒¶
侍女能持藤癭杯養鹿曉隨原草去放猿時摘野花來¶
近聞身口渾無累槲葉黄菁繞宅栽¶
　　　育王寺¶
精籃遊厯地景物自情親鶴引登山客僧迎禮塔人名¶
<pb:KR4h0053_WYG_074-8a>¶
花千佛供喬木萬夫身碑刻東坡作重來為拂塵¶
　　　送春¶
韶光催去本無情秖為東君去住輕雖欲遲畱芳艸夢¶
如何禁得杜鵑聲桐花快落春風老梅子㣲酸晚雨晴¶
從此嬉遊時節少不須日日報詩成¶
　　　秋山散歩¶
乍晴沙路軟於塵新著芒鞋更可人誰道秋山不宜客¶
桂花多處勝行春¶
<pb:KR4h0053_WYG_074-8b>¶
　　　即事¶
秋來髙處不宜登閑却西樓最上層讀罷黄庭牕户晚¶
自敲清磬上香鐙¶
　　　烏鎮普静寺寺沈休文故居也¶
寂寞梁朝寺深廊十數間碑存知殿古香冷覺僧殘斷¶
岸舟横浦平坡樹補山休文知好在依舊帶圍寛¶
　　　渡錢塘¶
小立晴江上潮生落照邉晚花低映水春草暗迷煙燕¶
<pb:KR4h0053_WYG_074-9a>¶
子飛官驛鷗羣引客船闗情南浦别相對獨依然¶
　　　七夕¶
一枕新凉供醉眠覺來風物已凄然山雲帶雨重重合¶
宫樹鳴秋葉葉顛滿進一杯醻好節休㸔兩鬢换流年¶
雙星回施癡兒等容我長齋綉佛前¶
　　　荆棘中見梅花¶
荆棘叢中數㸃春春雲態度月精神依然竹屋茅櫩下¶
靚女盈盈不嫁人¶
<pb:KR4h0053_WYG_074-9b>¶
　　　感春¶
人事日紛紛不知春已分問梅成緑葉㸔杏落紅雲燕¶
向晴空語蛙從夜静聞感時傷老大孤坐對鑪熏¶
　　　送劉允叔主簿歸山中¶
浮利浮名輓不來故山歸去恰春回馬蘭旋摘和松鬻¶
枸杞新生傍菊栽庭樹夜留山鳥宿洞門早為野雲開¶
明年我亦天台去相伴芒鞋蹋古苔¶
　　　江居曉詠¶
<pb:KR4h0053_WYG_074-10a>¶
家住清江江上村江雲山影自平分幾回早起開門㸔¶
不見青山見白雲¶
　　　題二小姬扇二首¶
慶娘顰翠眉春瘦怯羅衣笑問采花蝶如何成對飛¶
湘湘未識羞獨坐抱箜篌貪學耆婆舞擡身拜部頭¶
　　　小樓雨中¶
雲浮江雨暗獨坐苦淹留白髮羞明鏡青山對小樓酒¶
功書下下心事付悠悠安得并州剪從頭剪斷愁¶
<pb:KR4h0053_WYG_074-10b>¶
　　　首夏¶
漾漾池塘碧染衣隂隂草樹綠成圍江村寂寞春歸後¶
一點楊花不見飛¶
　　　寄方巖¶
綠髮仙人山澤癯出遊入息幾曽拘種花甚少四時有¶
諫草不多千古無閱世眼髙磨日月好賢名重滿江湖¶
行藏到得無心處鐘鼎山林豈異塗¶
　　　自賦¶
<pb:KR4h0053_WYG_074-11a>¶
蝸角蠅頭總是虚何須留戀市朝居老於親戚情當宻¶
貧與公卿分合疎小澗草荒元種菊故山塵滿舊抄書¶
幾時歸去重料理嘯月眠雲得自如¶
　　　蕺山登髙¶
醉眼横斜㸔菊枝又成客裡過佳期去年行路猶持酒¶
今日登髙懶賦詩老淚怕從衣褏見閑情但有帽簷知¶
阿䫇故國才歸得嵗嵗須來舉一巵¶
　　　戍婦吟二首¶
<pb:KR4h0053_WYG_074-11b>¶
將身托戰争世事百無情相對生離别渾如落葉輕¶
辭家出戍邊北望隔青烟怕做沙場夢秋宵不敢眠¶
　　　重遊無量院¶
佛屋欹斜老翠微小軒猶記昔遊時江雲帶雨涼生竹¶
野水迎潮暗入籬門外風波僧自識山中朝莫客曾知¶
眼明素壁闗情久十載才能寫此詩¶
　　　春霽¶
積雨才收雲盡歸長空一色碧琉璃日移簾影臨書案¶
<pb:KR4h0053_WYG_074-12a>¶
風颭缾花落硯池巢燕學飛猶戀母籠雞得食旋呼兒¶
眼㸔景物闗情甚喜為新晴賦此詩¶
　　　嵗除登岝㠋山精舍¶
蕭寺經行無盡情倚䦨長是眼増明谿因宿雨十分急¶
山為凝寒一味清竹外飛花隨晚吹樹頭幽鳥試春聲¶
重來又是明年事臨出門猶欵欵行¶
　　　張氏曲江¶
一曲澄江兩派分滿山修竹緑齊雲矮窻風月侵帆腹¶
<pb:KR4h0053_WYG_074-12b>¶
小徑煙霞隱屐㾗白鷺夜依花影宿清猿時共艣聲聞¶
主人與客心如水同倚䦨干得細論¶
　　　登九華樓¶
高閣臨江可契心興來時得一登臨山雲浦樹重重合¶
野水汀蒲日日深雅背夕陽供晚哺蟬迎涼吹試秋吟¶
倚䦨盡見諸峰出如對風流李翰林¶
　　　趙仲莊都鈐山居¶
一官難换北山薇結屋栽花度四時果熟不妨禽摘盡¶
<pb:KR4h0053_WYG_074-13a>¶
酒香惟恐客來遲小蘋低唱花間曲阿廣髙吟李下詩¶
客久辦心分半隱尚嫌風骨欠仙姿¶
　　　船户¶
盡將家具載輕舟來往長江春復秋三世兒孫居柁尾¶
四方知識會沙頭老翁曉起占風信少婦濃妝照水流¶
自笑此生漂泊甚愛渠生理付浮悠¶
　　　歸寓舍¶
門前流水碧粼粼嵗晚歸來亦可人梅欲開時多是雨¶
<pb:KR4h0053_WYG_074-13b>¶
草才生處便成春嬌兒對面兩癡絶老子闗情一欠伸¶
快取竹篘篘濁酒舉杯先為洗京塵¶
　　　憶西湖¶
西湖春二月結客少年遊駿馬黄金勒長身紫綺裘愛¶
花論擔買嗜酒滿船浮兩載緣何事台州又越州¶
　　　小樓雨中¶
長安市上僦樓居閑裏身心儘自如十日雨聲春對酒¶
一窻燈影夜觀書茶經未展愁先醒藥錄才㸔病已除¶
<pb:KR4h0053_WYG_074-14a>¶
所欠短櫩晴景好拆桐花月共扶疏¶
　　　喜鄉友來¶
蕭蕭春夜雨有客渡江來世事攅眉説鄉談信口開晚¶
肴供苦筍時果薦青梅甚欲澆離恨呼鐙撥酒醅¶
　　　春寒¶
料峭東風破客衣春寒不比臘前時絶憐牆角櫻桃樹¶
全似梅花雪後枝¶
　　　昌國縣普濟寺小亭¶
<pb:KR4h0053_WYG_074-14b>¶
鯨海中流地龍峰小洞天亭高先得月樹老久忘年大¶
士居鄰境隨僧指便船若為風浪息更結補陀緣¶
　　　春情四首¶
樓頭上馬苦匆匆百計相留無計從正好㸔花郎却去¶
江邊春色為誰濃¶
天涯海角水雲寛人在吳頭楚尾間彈徹箜篌難寄恨¶
海棠庭院獨凭䦨¶
深院沈沈照落暉寶香熏徹舊時衣一春行樂誰為伴¶
<pb:KR4h0053_WYG_074-15a>¶
羞見花前蛺蝶飛¶
鬬草歸來上玉階香塵微涴合歡鞵全籌贏得無人賞¶
依舊春愁自滿懐¶
　　　晚春即事¶
輕烟終日鎖樓臺細雨絲絲半濕苔杜宇一聲青嶂外¶
谿流時送落花來¶
　　　蕺山戒珠寺寺王右軍故居也¶
葉葉東風吹客衣昌安寺裏晚遊時欹斜竹屋羲之宅¶
<pb:KR4h0053_WYG_074-15b>¶
磨滅經幢率府碑佛化是誰留實相鵝亡猶自見方池¶
逢僧小作煎茶供畧問源流笑不知¶
　　　冬日即事¶
江上凝氷約水㾗門前殘雪綴溪雲杖藜獨立梅梢月¶
成就清寒到十分¶
　　　訪銛朴翁不遇二首¶
亂花飛絮趁長䫇來訪西湖竹裏庵行盡白雲三十里¶
詩人又在白雲南¶
<pb:KR4h0053_WYG_074-16a>¶
乗興尋僧入翠微山中無限野薔薇主人不見從誰賞¶
折得繁枝自插歸¶
　　　聚景園口號二首¶
淺碧池塘連路口淡黄楊栁䕶櫩牙舊時嵗嵗春風裏¶
長見君王出㸔花¶
竹影參差臨斷岸花隂寂厯浸清流遊人難到䦨干角¶
盡日垂楊盖御舟¶
　　　恭跋思陵宸翰拓本巻後¶
<pb:KR4h0053_WYG_074-16b>¶
淡黄越紙打殘碑盡是先皇御賜詩白髮内人和淚讀¶
為曾親見寫詩時¶
　　　山行即事¶
落盡桐花春已休過牆新竹籜初抽山行步步黄泥滑¶
小立谿橋聴雨鳩¶
　　　又¶
捲地東風晚更狂櫻桃吹子落泥牆溪雲自為催詩黑¶
忙殺條桑窈窕娘¶
<pb:KR4h0053_WYG_074-17a>¶
　　　寄林徴君¶
老無閑事上雙眉問著窮通盡不知兩鶴忽飛因客到¶
一牛方病得妻醫案頭幾巻隂功錄壁上諸家勸世詩¶
見説今年翁八十鬢邊才有數莖絲¶
　　　曉行¶
跨馬登長路聞雞度逺闗水光斜漾月雲影倒薶山人¶
跡霜橋外禽聲煙樹間自慚林下客清夢未曽還¶
　　　三峯廢寺¶
<pb:KR4h0053_WYG_074-17b>¶
荒林依約舊山門秋草離離故迹存雙瀑有聲傳宿雨¶
一龕無地住閒雲蝸沿壊壁丹青古龜負殘碑字畫昏¶
三嘆廢興誰可問亂雅鳴噪自成羣¶
　　　下塘¶
日出移船日又斜蘆根時復見人家水鄉占得秋多少¶
岸岸紅雲是蓼花¶
　　　行淮¶
老翁八十鬢如絲手縛黄蘆作短籬勸客莫嗔無凳坐¶
<pb:KR4h0053_WYG_074-18a>¶
去年今日是流移¶
　　　蘭亭¶
老來渾不愛春遊來到蘭亭爛漫秋亭下水非當日曲¶
山前竹似舊時修二三客子因懐古八百餘年續勝流¶
試與山靈論往事不知還肯點頭不¶
　　　贈丁子植撫幹¶
幙府歸來赴調時清聲藉藉滿京師真如白璧藏竒石¶
判得黄金博斷碑借宅先尋籠鶴地買盆權作養魚池¶
<pb:KR4h0053_WYG_074-18b>¶
客中高致猶如此明日還山樂可知¶
　　　天章寺¶
地勝秋清人欲仙倚闌時節月初圓不知寺在烟霞表¶
但覺身臨星斗邊寶墨舊歸天上去高名今向世間傳¶
登臨莫作匆匆㑹去後重來又幾年¶
　　　天衣寺¶
萬壑千巖非浪聞十峰雙澗不須論袈裟旋化空王服¶
宫殿曾招帝子魂山向馬頭回禹穴谿分燕尾入雲門¶
<pb:KR4h0053_WYG_074-19a>¶
秋行既了登臨願草草題詩對綠尊¶
　　　毅齋鄭祕書道山領客¶
羣玉堂前春晝隂主人領客步清深上方圖畫無真贋¶
東壁詩書有古今手轉玉璣㸔測日指揮金井試為霖¶
山翁不作蓬萊夢但願時來洗此心¶
　　　元日¶
長憶兒時二老傍元正嵗嵗有風光攙先禮數修人事¶
著好衣裳侍酒觴回首不堪追日月感情空歎换星霜¶
<pb:KR4h0053_WYG_074-19b>¶
尚期我老如親老却㸔兒童作節忙¶
　　　重五日懐舊¶
獨守空庭日欲晡滿斟濁酒不須沽白頭兄弟三年别¶
青眼交遊一字無醉㸔葵橊懐舊事饞思櫻筍夢吾廬¶
向時癡絶今愁絶自讀離騷些老夫¶
　　　贈番陽程克已¶
見説番陽有老程與人懐抱亦分明一千里外未識面¶
二十年間長慕名因聴酒邊談舊事便從客裏定交情¶
<pb:KR4h0053_WYG_074-20a>¶
他時我老君猶健海内相逢即弟兄¶
　　　初聞雷聲¶
二月寒猶在春雲濕未開灑窻終夜雨發軔數聲雷薺¶
麥緑生腦棠梨紅拆腮西湖花事動從此日裴回¶
　　　靈巖寺¶
天柱峯髙逼太清靈巖端足擅髙名人間有石皆奴僕¶
天下無山可弟兄樵徑雪深多虎跡清溪風暖盡猿聲¶
客身元是山林種見此如何不動情¶
<pb:KR4h0053_WYG_074-20b>¶
　　　秋夜¶
小屏相對兩眉攅長夜迢迢不肯殘䑕向鐙前窺坐卧¶
人從夢裏説悲歡故山無計行秋晚客路從誰守嵗寒¶
留得濁醪相慰藉酒腸猶喜十分寛¶
　　　寄王仲彛仲彛畱三衢久不歸省因以箴之¶
别君三見鴈南飛夢裏相逢覺又非書去不知何日到¶
人來先問幾時歸正堪燈火觀書巻莫遣塵埃染客衣¶
二老倚門知已久交情於此亦依依¶
<pb:KR4h0053_WYG_074-21a>¶
　　　李將¶
自小在行伍得官因用兵籌邊頭髮豎入陣骨毛輕戰¶
馬惜如命寶刀都有名酒酣常罵座嫌客話昇平¶
　　　無錫縣春日¶
吳楚新岐路江湖舊散人放船來古縣沽酒供閑身花¶
卸一村雨鳥啼千樹春野塘風捲地無復見芳塵¶
　　　常熟縣破山寺¶
古縣滄浪外精籃縹𣺌間木枯曽閱世龍老解分山鳥¶
<pb:KR4h0053_WYG_074-21b>¶
道秋迷跡禪房晝掩闗詩成遊子去流水自潺潺¶
　　　曹娥浦泊舟¶
夜宿曹娥浦停舟是幾更聞鐘知寺近聴艣信潮生風¶
向沙頭起天從枕尾明夢回無意緒兩岸杜鵑聲¶
　　　拜林和靖墓¶
玉函香骨老雲根占斷孤山水月村薦菊泉清涵竹影¶
種梅地冷帶苔㾗生前已是全名節身後從誰問子孫¶
惟是年年寒食日遊人來與酧清尊¶
<pb:KR4h0053_WYG_074-22a>¶
　　　多景樓¶
一帶青山欲盡頭精籃深處著危樓下無餘地容車馬¶
上有重櫩接斗牛鴉落野田長趁晚鴈沈沙渚最宜秋¶
江南好景從來少北望空多故國愁¶
　　　賞心亭¶
江亭如倚釣魚磯面面雲櫩勢欲飛西望汀洲依白鷺¶
東連巷陌接烏衣六朝更代人何在千古興亡事總非¶
客子猶憐風景好倚䦨長是欲忘歸¶
<pb:KR4h0053_WYG_074-22b>¶
　　　夜過馬當山¶
獨載詩書趁野航自憐漂泊度時光殘年准擬登牛首¶
連夜匆忙過馬當古廟荒寒江浸影斷崖凄慘石凝霜¶
壯懐未分甘衰老回首長淮恨更長¶
　¶
　¶
　¶
　江湖小集巻七十四¶
