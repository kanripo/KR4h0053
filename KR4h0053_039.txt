# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.679401
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷三十九
<pb:KR4h0053_WYG_039-1a>¶
欽定四庫全書¶
　江湖小集巻三十九　　　　宋　陳起　編¶
　葉茵順適堂吟稿¶
　　　垂虹亭¶
東西耕釣窟左右利名津倚遍闌干曲知幾有幾人¶
　　　鱸鄉道院¶
田可耕兮圃可蔬幾年夢不到亨衢山林受用琴書鶴¶
天地交游風月吾事變無涯人老矣死生有命汝知乎¶
<pb:KR4h0053_WYG_039-1b>¶
客來時復一杯酒畫作鱸鄉醉隱圖¶
　　　送徐兄訪陳宰¶
投老持竿柳外村尺書久不抵修門料應下榻從容日¶
自說通家好子孫¶
　　　山行¶
舍棹入山村山深樹自繁短歌田舍樂長揖野人尊苔¶
老雲生石松高月闖門不聞名利語太古一乾坤¶
　　　瀟湘八景圖¶
<pb:KR4h0053_WYG_039-2a>¶
　　　　平沙鴈落¶
江風飄塵白如練征翰遠赴蘆花岸寒霧昏昏漁火明¶
欲飛不飛行陣亂相從萬里多﨑嶇呼鳴警察夜有奴¶
衡陽路杳速歸去未可容易來江湖¶
　　　　逺浦㠶歸¶
水天㝠㝠日催暮輕蒲飽風疾飛羽回頭遥指舟前灣¶
浪急篷欹下柔艣稠楊枯桑深處村老妻挾兒環在門¶
蓴羮香滑茅柴熟對語别時應斷魂¶
<pb:KR4h0053_WYG_039-2b>¶
　　　　山市晴嵐¶
嵓麓新霽浮紫烟幾家雞犬喧一𨞬憧憧人得蠅頭利¶
不了青帘酤酒錢松隂散亂日易暝風光漸入牛羊徑¶
頳肩赤脚分途歸野唱樵歌動幽聽¶
　　　　江天暮雪¶
癡雲貼水天四垂寒鴉凍雀無樹棲紛紛萬頃水花亂¶
光眩銀海迷東西中有輕舠移斷浦玉笠瓊蓑一漁父¶
鼓枻而歌歌豐年田家有麥無愁多¶
<pb:KR4h0053_WYG_039-3a>¶
　　　　洞庭秋月¶
長波淼淼七百里葭蒹颯颯西風起玉輪輾出琉璃宮¶
碧落空明無表裏幾峰森列青崔嵬不知人世皆塵埃¶
夜深絲竹遞清響疑是楚王曾歸來¶
　　　　瀟湘夜雨¶
雲氣浮江天已夕江樹號風飛雨廹凄凉正則賦懷沙¶
疑與漁翁分半席一聲欵乃隔中流打篷淅霎添旅愁¶
土膏動脉曉色媚農將有事于西疇¶
<pb:KR4h0053_WYG_039-3b>¶
　　　　烟寺晚鐘¶
冥濛一抹籠崢嶸崢嶸深處傳疎聲溪横古槎低欲折¶
隱約前村通去程萬里征夫不知宿數盡飛鴉栖古木¶
輸與中邊三四僧枯藤挑雲歸佛屋¶
　　　　漁林夕照¶
家家傍水開柴扉綠楊影裏沈斜暉妻炊黄粱子掛網¶
獨枕莓苔眠釣磯得魚博錢平生志世間寵辱不能累¶
路近桃源多裔孫定知秦晉興亡事¶
<pb:KR4h0053_WYG_039-4a>¶
　　　古意¶
逝波不可廻白鳥不可馴古人成感慨今人猶古人¶
　　　又¶
境空納風月心遠辭埃塵終日窮目力得景亡天真¶
　　　次韻¶
生涯老布衾清處更清吟舊事即新夢今人非古心意¶
行雙謝屐道在一陶琴誰解無名利其中有淺深¶
　　　次池亭韻¶
<pb:KR4h0053_WYG_039-4b>¶
憑虛結草亭占得古來清睡債茶驅遣詩情酒發明梅¶
撑拳石瘦蘆障一闌平未盡逍遥意重尋枕簟盟¶
　　　秀實長子玉麟朞晬¶
門左篷弧喜事新四朝先佛慶生辰嶢嶢已露峙頭玉¶
表表因名繫角麟鼻祖同庚光後葉卯君著瑞定前身¶
我來摩頂為兒壽一歲從今百歲春¶
　　　琉璃砲燈(有魚/)¶
體製先天太極圖燈籠真是水晶無(張中亷知洋州/人號水晶燈籠)逺¶
<pb:KR4h0053_WYG_039-5a>¶
㸔玉兎光中魄近得驪龍頷下珠一焰空明疑火燧寸¶
波靜定即氷壺㳺魚且作沉潛計鱗甲成時入五湖¶
　　　㓜弟墓下(&KR1181;庵扁看雲用少陵句/)¶
春到棣無色秋來松亦悲細看雲起處不復鴈歸時憶¶
汝九亰隔嗟予兩鬢衰寥寥今古意獨許杜陵知¶
　　　室人墓下¶
楚愴埋香地卿湏念藳砧齊眉中道訣同穴百年心刀¶
尺凝餘澤松梧帯老隂可能如饁婦相對白頭吟¶
<pb:KR4h0053_WYG_039-5b>¶
　　　次孫花翁韻¶
湖海幾經年論交豈偶然坐間尊島佛客裏識坡仙解¶
使彺心服還羞懶腹便拈來唐句法元入小乘禪¶
　　　范蠡(吳江三髙祠/)¶
越敢呑吳皆范子後來廟食太湖濵邦人豈是忘仇怨¶
要勉吳臣似越臣¶
　　　張翰¶
鱠鱸元不動鄉思拂袖西風已見幾江上如今來徃客¶
<pb:KR4h0053_WYG_039-6a>¶
但言鱸膾不言歸¶
　　　陸龜䝉¶
江湖蕭散樂平生夜課圖書日課耕一叚高風猶凜凜¶
逢人肯說鴨呼名¶
　　文公談苑謂相傳陸龜䝉多智數狡獪有内養自¶
　　長安使杭州舟出舍下童奴驅羣鴨出内養彈其¶
　　一折頸龜䝉遽從舎出大呼云此緑頭鴨有異名¶
　　善人言適將獻狀本州貢天子今持此死鴨以詣¶
<pb:KR4h0053_WYG_039-6b>¶
　　官内養少長宮禁不知外事甚驚駭厚以金帛遺¶
　　之龜䝉乃止因徐問龜䝉曰此鴨何言龜䝉曰自¶
　　呼其名巧㨗多類此予嘗觀其傳誦其文矣龜䝉¶
　　字魯望居甫里著吳興實緑四十巻松陵集十巻¶
　　笠澤叢書四集以髙士召不至躬自畚鍤品茶評¶
　　水不與流俗交升舟則蓬席束書筆牀釣具徃來¶
　　江湖間謂江湖散人或號天隨子甫里先生自比¶
　　涪翁漁父江上丈人清風素節凛凛千古因疑談¶
<pb:KR4h0053_WYG_039-7a>¶
　　苑所傳之過况予所居視甫里無一舍逺其地荒僻¶
　　眇在松江之東去驛程猶有數十里使者無由過¶
　　之自武宗暨昭宗凡六十三載未嘗遣内養使杭¶
　　州揆之地理考之唐紀信其為誣豈談苑别有所¶
　　據云¶
　　　欲别¶
欲别哽無語蘸酒評歸期潮汐有朝暮郎心無轉移¶
　　　次韻¶
<pb:KR4h0053_WYG_039-7b>¶
懶作千年調偷閒得幾囘吟壇元不峻俗駕可曾來蘚¶
碧墻隂合榴紅屋角開枕肱真樂在飲水當傳杯¶
　　　夜坐偶成¶
蓴鱸江上鄉穩處着虛堂却掃百念息貪吟萬景忙螢¶
流風户牖蛙閙雨池塘夢熟田家事牛衣趂蒔秧¶
　　　次月蝕韻¶
起來搔首夜如何瞥見蝦蟇影裏過幸自十分懸素魄¶
豈應一息駐妖魔光清于水塵難滓色白如圭玷可磨¶
<pb:KR4h0053_WYG_039-8a>¶
休誦玉川難險句終篇比興為元和¶
　　　次弔原韻¶
為憐舉世不曾醒放浪形骸澤畔行㑹得危言危行意¶
佐成濯足濯纓名義無可去縁同姓心亦何求要獨清¶
今日龍舟雖古意吳人未必楚人情¶
　　　笑靨花¶
蔟蔟瓊瑶屑花神㸃綴工似知吟興動滿面是春風¶
　　　涵空閣(靈岩寺/)¶
<pb:KR4h0053_WYG_039-8b>¶
浪説涵空未是空一闌羅列幾巃嵸世人若問空中景¶
此景從來是夢中¶
　　　草堂¶
幾年蝸蚓占山扉喚轉風光似舊時從此禪門多事在¶
篆香重課少陵詩¶
　　　琴堂¶
片石隣空掌様平吳兒曾此御瑶琴琴中腔調誰人識¶
獨有顰妃是賞音¶
<pb:KR4h0053_WYG_039-9a>¶
　　　洗粧池¶
離宫脂粉尚渟香人去僧來歲月長鐘磬呪成功德水¶
根塵洗盡水清涼¶
　　　卓筆峰(天平寺/)¶
疑是飛來天柱峰一尖秀出白雲中料應宰相書成後¶
留得殘毫倚半空¶
　　　一片峰¶
十丈蒼圭似削齊摩挱信是古來碑不刋二范忠勞績¶
<pb:KR4h0053_WYG_039-9b>¶
合寫諸賢唱詠詩¶
　　　頭陀岩¶
舊説頭陀坐石巔披肩壞衲不知年空岩聖得頭陀號¶
啼鳥枯松也解禪¶
　　　一線泉¶
銀潢萬丈下嵯峨想是天孫掛玉梭休道此泉絲様小¶
涓涓將見作江河¶
　　　次韻¶
<pb:KR4h0053_WYG_039-10a>¶
時清歎陸沉楚澤伴漁吟探索聖賢語發明天地心無¶
機棊少着有趣樹多隂坐上皆知已賡酬夜向深¶
　　　春晚¶
紅紫雨離披風光别壯時世情楊絮覺心事杜鵑知屋¶
角溪連井林梢菊障籬幸無塵役役倚檻數晴絲¶
　　　又¶
春色漸昏昏那逢日帯曛落花紅一尺新筍緑三分憶¶
友盟留石尋詩思入雲風光到田舎瘦䇿看耕耘¶
<pb:KR4h0053_WYG_039-10b>¶
　　　自遣(偶對格/)¶
蟻夢功名覺即休駒隂歲月去難留傷今不復并三樂¶
擬古猶堪續四愁松下抱琴塵外境雨餘蒔藥柳邊洲¶
老來莫問浮生事醉後同為造物㳺¶
　　　題順適堂¶
甫里相望江盡頭得隣而隱了浮休落花流水元無礙¶
野鶴孤雲儘自由順裏委心彭澤賦適時乘興剡溪舟¶
區區世上分蠻觸對客忘言茗一甌¶
<pb:KR4h0053_WYG_039-11a>¶
　　　曹娥廟¶
孝本當為事時人或不然娥兮知此理命也委之天五¶
日抱屍出千年作史傳英靈猶耿耿有慊莫登船¶
　　　憶弟¶
支藤來海嶠骨肉海西邊對月成千里舉頭同一天更¶
沉寒戍角歌急晚湖船孤鴈傷予意聲聲落枕前¶
　　　相逢¶
相逢疑舊識敲火自煎茶盛欲為留計其如未是家東¶
<pb:KR4h0053_WYG_039-11b>¶
西分地脉南北兩天涯别後思君處空齋䜟燭花¶
　　　自感¶
未險光藜杖逢亭便小留今番已非昔後去可能逰¶
　　　又¶
倦聽花卿曲狂歌俠士行年華與心事醉裏自分明¶
　　　山居¶
古木環池竹數竿踈籬補菊屋三間白雲不放紅塵入¶
無怪山人懶出山¶
<pb:KR4h0053_WYG_039-12a>¶
　　　元夕¶
一簇蓮燈亦可觀隔墻簫鼓二更殘平生未識繁華事¶
旋借宣和國史看¶
　　　省墓¶
隴上松杉手自移至今苔蘚半寒枝夢中不記重泉隔¶
猶學兒童戲綵時¶
　　　梅¶
霜月相摩漏二更書窓伴我一枝横自矜前軰持清白¶
<pb:KR4h0053_WYG_039-12b>¶
妬紫妖紅總後生¶
　　　虎柙¶
生長古林丘擒來鐡　囚休憐文變豹尚覺氣呑牛檻¶
穽終難脱咆哮亦可休山中藜藿少君合早為謀¶
　　　崇道叔慶七十¶
寄意南豐一瓣香願公耆艾熾而昌厯經七甲鬢浮緑¶
帶錫萬釘眉映黄疑是函關逢老子巋然魯國有靈光¶
隂功更説燕山桂留與時人作義方¶
<pb:KR4h0053_WYG_039-13a>¶
　　　柳(禁烟霧風月翠緑眉舞八字/)¶
態度脂韋不自持對人無奈小腰肢好於彭澤歸來日¶
瘦似章臺别去時隱隱輪蹄端不惡深深亭榭最相宜¶
流鶯百囀春光老擬折柔條寄所思¶
　　　可山寫梅¶
放出東風手段寫成江路枝梢君復無聲句法要與廣¶
平解嘲¶
　　　信步¶
<pb:KR4h0053_WYG_039-13b>¶
九十日春未老兩三番醉如泥行遍菜畦麥隴未饒十¶
里蘇隄¶
　　　嚴子陵祠¶
横足齁齁夢御牀祗將故舊視君王意嫌漢室乾坤小¶
歸占嚴江日月長獨繭絲頭忘寵辱(獨繭絲/出列子)生芻庭上¶
閲興亡留題多是功名士也為留題姓字香¶
　　　參選有感¶
元是江湖瀟散客誰將幽夢落南柯十年不調幸然好¶
<pb:KR4h0053_WYG_039-14a>¶
一着纔差悟處多肯使北山馳鶴信且隨西舎唱漁歌¶
野人自喜無彈繳却恐金章羨緑蓑¶
　　　春晚¶
閉户蠶新浴開簾燕早歸何曾春欲去自是物華非¶
　　　又¶
胡蝶夢中意杜鵑聲外愁問春春不語柳絮暗汀洲¶
　　　詩僧¶
同住西州一水濵東州勝處始逢君詩成又逐行雲去¶
<pb:KR4h0053_WYG_039-14b>¶
後日相思祗看雲¶
　　　偶成¶
留得春風趂馬蹄日長無事緑楊堤菜花籬落誰家酒¶
緩轡長歌過小溪¶
　　　西湖¶
緗桃深處五陵家隄柳隂中百寶車多是問桃尋柳去¶
近來山下少梅花¶
　　　憶友¶
<pb:KR4h0053_WYG_039-15a>¶
蕭蕭簷角雨冉冉雨中舟年老難於别春寒重却愁風¶
窓亂書葉塵壁暗燈篝夜半無來鴈披衣對小樓¶
　　　次韻¶
疎窓小博山窓外鳥闗闗占得江湖隱佐成天地閒簷¶
牙叢篠碧墻隙兩鳩斑癡坐不知晚漁篷捲釣還¶
　　　次賦順適堂韻¶
萬巻藏書抵萬金翛然軒宇絶塵侵順時不作榮枯想¶
適意元無勝負心蒲石疎簾真道院栢香凈几小叢林¶
<pb:KR4h0053_WYG_039-15b>¶
四時剩有閒風月醒裏尋題醉裏吟¶
　　　有所思¶
仰天有所思心逺目苦短西風驅殘雲千里月華滿¶
　　　阿育王寺舎利塔¶
粒粟懸懸左角鐘幾年鎮壓梵王宫要知八萬四千所¶
(舍利八萬四千所内舎/利在塔左角金鐘)元在尋常一念中佛現紫金歸¶
勝地(有八殊利勝/地佛紫金身)僧誇烏石墜虛空(育王擎塔行虛空/有弟子墜地變為)¶
(烏石今/猶人形)毫光起處無人見明月堂前玉几東(明月堂在/塔之後)¶
<pb:KR4h0053_WYG_039-16a>¶
(玉几山在/塔之東)¶
　　　山居¶
朝踏山根雲暮歸雲中扉野鳥始驚避今焉情依依異¶
哉海上鷗猜疑未忘機¶
　¶
　¶
　¶
　¶
<pb:KR4h0053_WYG_039-16b>¶
　¶
　¶
　¶
　¶
　¶
　¶
　¶
　江湖小集巻三十九¶
