# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.771328
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷四十六
<pb:KR4h0053_WYG_046-1a>¶
欽定四庫全書¶
　江湖小集巻四十六　　　　宋　陳起　編¶
　　朱南杰學吟¶
　　　垂虹亭¶
慿虚蝃蝀逼人寒中有危亭百尺寛天接水腰呈絶景¶
風回帆脚漲狂瀾半篙落日吟將就一抺晴煙畫亦難¶
不是酒杯今日窄直須邀月上欄干¶
　　　舟行過平江¶
<pb:KR4h0053_WYG_046-1b>¶
蹤跡平生馬少㳺功名外物等虚舟不多飲酒常成醉¶
自在吟詩秪解愁已幸一帆離錫邑更寛兩日到杭州¶
曉來忽見盤門塔疑是西湖大佛頭¶
　　　楓橋灣酒家有楓橋千古壓波光之句用韻以¶
　　　　紀所見¶
楓橋酒味勝官坊隨分紅裙取次粧月照乍圓新氣象¶
僧閑不減舊風光一橋地勢横分水兩岸人家競採桑¶
惟有塔鈴大多管笑人來往自玎璫¶
<pb:KR4h0053_WYG_046-2a>¶
　　　出嘉興¶
舟出嘉禾五里城僧模山塔互峥嶸酒旗宻比隨風舞¶
漁網横拖漾日晴畫舫貴人帆去稳單衣遊女著來輕¶
山歌已接長河堰到得臨平月又明¶
　　　過長河堰¶
帆指長河風力㣲漁舟箇箇有魚歸一聲水際笛三弄¶
幾處梅邊竹四圍桑伐逺揚蠶事熟花消濃艷栁綿飛¶
西湖只在錢塘外又見孤山梅子肥¶
<pb:KR4h0053_WYG_046-2b>¶
　　　同劉朋山遊湖邊作¶
誰立西湖造化功峯分南北境相通四時風日絃歌裏¶
兩岸人家圖畫中堤栁送迎忘爾汝棹聲來往自西東¶
風波便作恩波看此樂君王與我同¶
　　　同陳明叔遊湖作¶
四月湖邊冷若秋先賢堂下繫扁舟山頭積翠來新意¶
波面飄紅憶舊遊無奈楊花欺倦客已多荷葉䕶輕鷗¶
堤邊誰道春歸了猶有一聲黄栗留¶
<pb:KR4h0053_WYG_046-3a>¶
　　　和吳&KR3531;&KR0008;韻¶
春回筆底露潛機為怯髙吟且遯肥又見牛鞭春到日¶
羞披鶉結舊來衣雪隨著處分單厚梅不闗人自宻稀¶
歸計商量今始定樂哉心事看雲飛¶
　　　春日呈&KR3531;&KR0008;¶
朝來慚愧又逢春總把官身换客身堤栁未歸新氣象¶
牕梅猶帶舊精神村居牢落誰沽我吏醉清閒却笑人¶
打叠故書排日去一樽隨意踏芳塵¶
<pb:KR4h0053_WYG_046-3b>¶
南園不與昔時同綿亘規模十里通萬石倚山如踞虎¶
一亭跨水似垂虹虚堂舊占梅邊月曲徑新添竹外風¶
詩料滿前吟不盡主人樽酒未應空¶
　　　夀實齋侍郎王先生¶
崧髙維嶽誦生申整頓乾坤屬舊臣天下安危闗出處¶
性中存養自真純便歸紫槖酬公論已草黄麻授正人¶
天為皇家錫難老願將霖雨福斯民¶
　　　七夕呈坐間諸友時留平江宿和靖書院次日¶
<pb:KR4h0053_WYG_046-4a>¶
葉已鳴秋夜漸長年年織女會牛郎龍梭暫歇七襄駕¶
雲袖輕飄百和香輸我晚涼和露飲任渠明發渡河忙¶
要知工巧元無用樂得身閑拙不妨¶
　　　和吳梅庵同登白龍對月韻¶
秋容滿目帶㣲寒帆稳蘭舟駕碧瀾照我湖光天共色¶
襲人花氣露初乾笑談紅袖日中舞驚動蒼龍水底蟠¶
最是一清無著處却慚狼藉草杯盤¶
　　　餞徐衍道知縣¶
<pb:KR4h0053_WYG_046-4b>¶
事業文章屬當家刃游餘地宰金沙挽回凶嵗作豐稔¶
安集流民歎絶嗟兩載秋霜㓕盜賊一犁春雨沃桑麻¶
寛民實急言難盡勝種河陽滿縣花¶
　　　饑海鹽史後樂¶
秦溪邑大號難治後樂三年以徳為海濶有樓還舊觀¶
堂深無日不新詩虚舟秪載來時物實惠常教去後思¶
相業真傳公不忝蒼生況是望霖時¶
　　　朱知鎮戎服警盜不憚雪夜酒庫在鎮外不得¶
<pb:KR4h0053_WYG_046-5a>¶
　　　　與戲呈¶
戎裝元不礙儒冠盜賊潛窺膽自寒金鼓聲聞三里外¶
旌旗影庇四民安肯從叶力多君子愧不同盟是酒官¶
和氣醸成年可卜曉來喜見雪漫漫¶
　　　除夜懐劉朋山為坑司幹官(丁未/)¶
決脚糟丘又一春嵗除牢落頗闗情誰家不换桃符句¶
比屋相聞竹爆聲舊友未知能鑄冶新年宜入孰陶成¶
來朝無甚人交往樂得齁齁睡到明¶
<pb:KR4h0053_WYG_046-5b>¶
　　　夜坐書懐¶
挑燈㸔徹後村詩忽爾憧憧有所思不待人言已知錯¶
要知分定盍如斯但求甘㫖安無事浪説榮華自有時¶
倒指新篘當已熟且煨閩芋一中之¶
　　　曉發嘉興府¶
曉發嘉興府人家門未開閘闗船側過水漲堰平推濃¶
緑暗官栁肥紅綻野梅城中簫鼔發知是使君回¶
　　　舟過吳江縣¶
<pb:KR4h0053_WYG_046-6a>¶
寺滿吳江縣鐘聲兩岸分買魚嫌少室沽酒欠文君平¶
地橋邊浪無心嶺外雲篙人添徳色為䇿過湖勲¶
　　　泊崇徳¶
堰未抵長湖先從古縣過詩舟尋舊岸酒市鬻新歌傍¶
水人家宻依山僧寺多夷猶觀未足無奈月明何¶
　　　東新橋值雪¶
間闗入帝鄉飛雪斷羈腸天地皆明白山川忽老蒼栁¶
眉遮舊影梅額上新粧客裏急先務湖邊問短航¶
<pb:KR4h0053_WYG_046-6b>¶
　　　甲辰入京春深猶雪和吳&KR3531;&KR0008;二首¶
歲事客裏過今年秪去年甘貧長寂寂知已孰拳拳花¶
艷卑崇帳江流羨祖鞭家山芳意動野騎盍言還¶
掀髯論時事莫問是邪非緑句池邊得青陽栁外歸夜¶
深嫌薄酒春淺怯單衣門巷雪撩亂低頭且掩扉¶
　　　富民犯米四十字以喻之¶
彼此有人心人心即訟庭初無深利害倒自費調停私¶
意生荆棘公家有典刑落便宜是益座右可刋銘¶
<pb:KR4h0053_WYG_046-7a>¶
　　　孤山觀梅¶
費盡年年造化功精神全在雪霜中一枝映帶窻前月¶
消得逋仙作主翁¶
　　　陳梅隱求詩¶
早嵗走江湖那堪又嵗除隱梅非活計行李盍寧居自¶
有珠璣集不㩦朝貴書酬君無好語索笑謾躊蹰¶
　　　林竹翁求跋¶
何物耐交情林翁竹借名霜嚴不改操風勁鎮長清袖¶
<pb:KR4h0053_WYG_046-7b>¶
裏森珠玉胸中富甲兵江湖莫相笑已播逸民聲¶
　　　書考(戊申春/)¶
人説宦途好元來是險途不親真利害難話細工夫下¶
考初書一中心有愧無官卑何展布三載且糊塗¶
　　　劉直孺示拙逸詩編且命著語¶
拙是愚中來逸與怠相比限界固分明差忒亦容易人¶
心自有機天下本無事更參大學章終始一誠意¶
　　　尹樓岩久留華亭¶
<pb:KR4h0053_WYG_046-8a>¶
風雷昨夜掲窻紗未信樓岩不憶家和靖山頭春到了¶
莫因尋鶴負梅花¶
　　　攝事華亭歸舟口占¶
挈來司市正花時補陋支傾費品題顧影自慚身是客¶
片帆又逐曉風西¶
　　　延陵道中即事三絶¶
筍輿取道自吳干東作村村喜一般已拜勸農田畯賜¶
舊租何似放令寛¶
<pb:KR4h0053_WYG_046-8b>¶
人家宻簇近溪旁舊袂青裙競採桑相喚相呼相歎息¶
蠒絲嵗嵗為官忙¶
小立青帘賣酒家味雖薄薄勝空茶今年春滿疎籬外¶
數朶輕紅出杏花¶
　　　題吳梅庵和靖索句圖¶
童寒鶴冷雪霏霏正是先生得句時一段孤清圖不盡¶
梅花從此厭人詩¶
　　　入京¶
<pb:KR4h0053_WYG_046-9a>¶
客懐醉殺也醒醒昨夜思家夢幾驚道阻且長無信息¶
只將喜鵲驗安平¶
　　　横林遇雨¶
斷當篙師到錫山片雲厄我竹林間短篷展轉渾無寐¶
秪聴郵鈴去復還¶
雨濕桅竿風颭帆不禁篷漏滴衣單蒼頭更説無眠處¶
始信人生行路難¶
　　　自庫入鎮十二里皆山徑邢侯以馬相招道間¶
<pb:KR4h0053_WYG_046-9b>¶
　　　　口占問梅¶
蹇驢突兀萬山間欲雨還晴雪又慳一路梅花尋不見¶
多應開向小溪灣¶
　　　　豈敢言詩聊以紀時固不止是録其可以示¶
　　　　人者淳祐戊申中和節南杰書於澉川酒邊¶
　¶
　¶
　江湖小集巻四十六¶
