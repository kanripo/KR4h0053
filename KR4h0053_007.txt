# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.083481
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷七
<pb:KR4h0053_WYG_007-1a>¶
欽定四庫全書¶
　江湖小集巻七　　　　　　宋　陳起　編¶
　　釋紹嵩江浙紀行集句詩¶
　　　曲江野眺¶
偶來清賞曲江頭人自無言水自流欲作新詩圖取盡¶
亂峯寒木更孤舟¶
　(曉瑩/)　　　(裴宜直/)　　(總老/)　　　(吕居仁/)¶
　　　舟中書事¶
<pb:KR4h0053_WYG_007-1b>¶
南昌城郭枕江煙一葦鳴榔下渺然驚起暮天沙上鴈¶
背人飛過北山前¶
　(韋莊/)　　　(祖可/)　　　(李涉/)　　　(王文公/)¶
　　　宿山居¶
中庭淡月照三更環堵翛然表裏清深夜欲眠眠未得¶
一溪秋水枕邊聲¶
　(陳與義/)　　(張君量/)　　(杜荀鶴/)　　(雍陶/)¶
　　　仙嵓江口¶
<pb:KR4h0053_WYG_007-2a>¶
淅淅寒流漲淺沙小橋通去路横斜因尋野渡逢漁舎¶
夾路松開黄玉花¶
　(朱景文/)　　(總老/)　　　(韋莊/)　　　(陳與義/)¶
　　　題謝公橋¶
白雲深處小橋横流水涓涓古意生多少升沉都不見¶
至今留得謝公名¶
　(王大受/)　　(翁元廣/)　　(邵康節/)　　(杜荀鶴/)¶
　　　宿疎山¶
<pb:KR4h0053_WYG_007-2b>¶
竹輿穿雨上疎山寒涕垂頥獨掩關病客欲眠渾不寐¶
白猿啼在白雲間¶
　(吕居仁/)　　(藴常/)　　　(王子俊/)　　(林和靖/)¶
　　　雨後登吸江亭¶
吸江亭下雨初晴中有樵夫跣足行時作㣲吟清徹骨¶
兹游無乃太清生¶
　(藴常/)　　　(杜荀鶴/)　　(誠齋/)　　　(翁元廣/)¶
　　　次韻吳伯庸竹間梅花十絶¶
<pb:KR4h0053_WYG_007-3a>¶
竹間初拆半斜枝正是周王二月時竹映梅花花映竹¶
主人不剪要題詩¶
　(林敏功/)　　(藴常/)　　　(誠齋/)　　　(山谷/)¶
孤芳髙節共亭亭子細相看似有情春色惱人眠不得¶
移床換枕到天明¶
　(曹緯/)　　　(林和靖/)　　(王介甫/)　　(誠齋/)¶
一川修竹映疎花穿竹㣲吟路徑斜更好碧溪深院靜¶
月和疎影上簷牙¶
<pb:KR4h0053_WYG_007-3b>¶
　(道智/)　　　(方干/)　　　(沈彬/)　　　(謝逸/)¶
自讀西湖處士詩尋芳長恨見花遲前程笑到山多處¶
竹裏横斜一兩枝¶
　(陳與義/)　　(歐陽永叔/)　(杜荀鶴/)　　(毛逹可/)¶
㩦茶時復過幽亭寄目悠然上杳㝠好是園林爭秀發¶
梅花白白竹青青¶
　(翁元廣/)　　(曉瑩/)　　　(曉瑩/)　　　(誠齋/)¶
雪引春歸竹外梅慇懃今日一時開知音未出吳公子¶
<pb:KR4h0053_WYG_007-4a>¶
長到花時把酒盃¶
　(翁元廣/)　　(蘇養直/)　　(邵康節/)　　(羅鄴/)¶
池邊梅映竹邊池皎月勾添光陸離堪笑胡雛亦風味¶
從教横笛月中吹¶
　(誠齋/)　　　(李彭/)　　　(林和靖/)　　(羅鄴/)¶
一度春來一度新夕陽花塢淨無塵負暄孤坐松根石¶
細看横枝間綠筠¶
　(陳執中/)　　(陳克/)　　　(曉瑩/)　　　(藴常/)¶
<pb:KR4h0053_WYG_007-4b>¶
日移花影上簾鈎品格堪憐絶比儔竹外一枝斜更好¶
眼明端為小遲留¶
　(林梅卿/)　　(林和靖/)　　(東坡/)　　　(藴常/)¶
竹與梅花相並枝月明還見影參差撚梅細比新詩看¶
酷似梅花太瘦時¶
　(劉言文/)　　(王文公/)　　(誠齋/)　　　(寶曇/)¶
　　　呈胡伯圖尚書¶
自挽狂瀾制百川致君何日不堯年由來八座尚書貴¶
<pb:KR4h0053_WYG_007-5a>¶
盛事駸駸海内傳¶
　(于湖/)　　　(方干/)　　　(曉瑩/)　　　(道潛/)¶
文章近日合雙行四海蒼生耳已傾地去東南餘咫尺¶
不勞擬議話圖成¶
　(林和靖/)　　(魏道輔/)　　(曉瑩/)　　　(翁元廣/)¶
韓李流芳獨未冺先生孤唱發陽春惠能伎倆元無有¶
强到朱門謁近臣¶
　(朱晦翁/)　　(陳與義/)　　(道潛/)　　　(楊巨源/)¶
<pb:KR4h0053_WYG_007-5b>¶
　　　春日¶
風流盡付小園春濃麝分香入四隣何事晚來㣲雨後¶
山花如繡草如茵¶
　(李彭/)　　　(方干/)　　　(鄭谷/)　　　(許渾/)¶
　　　春日郊行¶
稠花亂蕊裹江濵小雨疎疎向晚晴逋客未能忘野興¶
春來無處不閑行¶
　(杜工部/)　　(元絳/)　　　(秦係/)　　　(鄭谷/)¶
<pb:KR4h0053_WYG_007-6a>¶
城外春風滿酒旗吟懷長恨負芳時東林夫子知予意¶
載我而今唱和詩¶
　(白樂天/)　　(林和靖/)　　(李昭玘/)　　(范致虚/)¶
芳草斜鋪翡翠茵舊遊如夢苦傷神寒山帶郭穿松路¶
柳絮梨花寂寂春¶
　(白樂天/)　　(楊林/)　　　(歐陽永叔/)　(周式/)¶
春送人家入畵屏草香沙暖水雲晴凝眸不覺斜陽盡¶
閑恨閑愁觸處生¶
<pb:KR4h0053_WYG_007-6b>¶
　(盧襄/)　　　(白樂天/)　　(韓偓/)　　　(王禹偁/)¶
忽驚春色二分空滿地榆錢逐曉風黄四娘家誰敢道¶
古來唯有杜陵翁¶
　(東坡/)　　　(俞紫芝/)　　(王廷玉/)　　(陳括/)¶
髙竹重林接翠㣲夕陽分手柘岡西莫憂世事兼身事¶
且逐東風進杖藜¶
　(司空之初/)　(正宗/)　　　(韓退之/)　　(道潛/)¶
　　　野眺¶
<pb:KR4h0053_WYG_007-7a>¶
道是東風不世情樹頭吹得葉冥冥憑欄一笑斜陽裏¶
貪看春山如許青¶
　(劉潛夫/)　　(誠齋/)　　　(劉褒/)　　　(曉瑩/)¶
柳繞平湖綠映堤堤邊柳色更相宜風來衆綠一時動¶
不為愁人住少時¶
　(藴常/)　　　(周知㣲/)　　(陳與義/)　　(戴叔倫/)¶
　　　道中喜聞百舌¶
一徑尋村渡碧溪山花紅紫樹髙低如今天下無鳴鳯¶
<pb:KR4h0053_WYG_007-7b>¶
説與春鳥自在啼¶
　(韋莊/)　　　(文與可/)　　(張曇/)　　　(歐陽永叔/)¶
　　　遣意¶
一生生計秪長貧跡近羣鷗意倍親舊喜讀書今懶讀¶
寒灰枯木僅堪倫¶
　(賈島/)　　　(温飛卿/)　　(陳與義/)　　(翁元廣/)¶
　　　同周湛二上人遊西湖之北山天竺晚歸得十¶
　　　　絶¶
<pb:KR4h0053_WYG_007-8a>¶
行盡孤山碧四圍春光和暖恰相宜㣲風披拂香來去¶
正是羣芳爛熳時¶
　(誠齋/)　　　(曉瑩/)　　　(李彭/)　　　(邵康節/)¶
山如濃翠擁髙鬟石壁巉然不可攀落日鳯城佳氣合¶
幻成一島畵圖間¶
　(祖可/)　　　(曉瑩/)　　　(章八元/)　　(張君量/)¶
和靖先生墳已荒三春花草殿餘芳欄干倚徧斜陽晚¶
戸牖軒窻總是香¶
<pb:KR4h0053_WYG_007-8b>¶
　(誠齋/)　　　(誠齋/)　　　(藴常/)　　　(邵康節/)¶
山雲收雨半川晴匠出西湖作畵屏剩欲題詩寫懐抱¶
可憐蹤跡似流萍¶
　(楊徽之/)　　(林和靖/)　　(陳克/)　　　(彭止/)¶
湖上山林畵不如眼明喜見曉光舒等閑稚子來横釣¶
一度擡竿一箇魚¶
　(陳與義/)　　(顔棫/)　　　(翁元廣/)　　(杜荀鶴/)¶
閑來湖上立移時獨媿憑欄負碧漪西寺木魚東寺鼓¶
<pb:KR4h0053_WYG_007-9a>¶
而今總入老夫詩¶
　(曉瑩/)　　　(林和靖/)　　(吕居仁/)　　(曉瑩/)¶
北山迤邐自蒼然萬象鮮明禁火前愁裡有詩人不會¶
欄邊㶁㶁響流泉¶
　(曉瑩/)　　　(温飛卿/)　　(藴常/)　　　(翁元廣/)¶
天竺横分景色寛園林初日破朝寒興闌欲下山腰去¶
野徑縈迴路百盤¶
　(林和靖/)　　(陳克/)　　　(翁元廣/)　　(劉昌詩/)¶
<pb:KR4h0053_WYG_007-9b>¶
幽刹尋春傍翠㣲幡竿殘日逈依依西湖兩岸千株柳¶
何似先教畵取歸¶
　(宋庠/)　　　(韓偓/)　　　(誠齋/)　　　(方干/)¶
好是春風湖上亭軒窻小憩俗塵清湖山有意留儂欵¶
楊柳飛花亂晚晴¶
　(戎昱/)　　　(張君量/)　　(誠齋/)　　　(陳與義/)¶
　　　坐夏淨慈戲書解嘲¶
南屏寄傲且今年况復相羊得自便天下無人閑似我¶
<pb:KR4h0053_WYG_007-10a>¶
閑中方寸闊於天¶
　(曉瑩/)　　　(曉瑩/)　　　(誠齋/)　　　(杜荀鶴/)¶
　　　憩南屏¶
窈窕階除天一方隔簾時有芰荷香老僧瀹茗供清興¶
不負西湖五月凉¶
　(陳克/)　　　(吕居仁/)　　(謝逸/)　　　(誠齋/)¶
　　　胡伯圖尚書以松山虛席力招補其闕輒辭以¶
　　　小詩遂獲免¶
<pb:KR4h0053_WYG_007-10b>¶
懶性如今成野人蒼顔白髪不時新自知潦倒無餘事¶
乞取山林放曠身¶
　(竇鞏/)　　　(陳克/)　　　(曉瑩/)　　　(道潛/)¶
　　　散策¶
楊柳斜牽一岸風驛樓髙倚夕陽東無窮澗草縱横綠¶
入我香奩境界中¶
　(方干/)　　　(韋莊/)　　　(徐師川/)　　(陳克/)¶
江上雲亭霽景鮮畵屏展盡一山川遲遲欲去猶囘首¶
<pb:KR4h0053_WYG_007-11a>¶
目盡孤烟白鳥邊¶
　(李邴/)　　　(張君量/)　　(司空曉/)　　(翁元廣/)¶
　　　泛湖¶
六月西湖錦繡鄉新詩滿眼費平章移舟水濺差差綠¶
吹面輕風與送香¶
　(誠齋/)　　　(張君量/)　　(鄭谷/)　　　(蔡襄/)¶
　　　西湖晚泛¶
蘇堤一帶柳隂長柳外西風特地狂晚泊孤舟古祠下¶
<pb:KR4h0053_WYG_007-11b>¶
自弹别鶴送斜陽¶
　(劉褒/)　　　(誠齋/)　　　(蘇子美/)　　(黄華/)¶
　　　宿紹興¶
小舟夜宿越州城卧看星河盡意明漏鼓乍聴連岸響¶
好風佳月總同盟¶
　(藴常/)　　　(陳與義/)　　(曉瑩/)　　　(翁元廣/)¶
　　　再登蓬萊閣¶
不到蓬萊又㡬時且搘笻杖看雲移等閑遇事成歌詠¶
<pb:KR4h0053_WYG_007-12a>¶
人道新詩勝舊詩¶
　(誠齋/)　　　(陳與義/)　　(皮日休/)　　(韋莊/)¶
野水瀰漫綠漲川亂雲如獸出山前天生一本徐熙畵¶
全是蓬萊十月天¶
　(于湖/)　　　(韋莊/)　　　(張芸叟/)　　(藴常/)¶
　　　錢清登舟¶
日落相㩦上小舟客程難盡水空流蕭蕭細雨篷初閉¶
萬里一㠶隨白鷗¶
<pb:KR4h0053_WYG_007-12b>¶
　(徐師川/)　　(崔櫓/)　　　(翁元廣/)　　(吕居仁/)¶
　　　王昌國¶
浪跡悠悠到海鄉人煙物景共蒼蒼孤猿更發秋風裏¶
賴有從前石作腸¶
　(蕭徳操/)　　(曉瑩/)　　　(于湖/)　　　(于湖/)¶
　　　登盤陀石¶
盤陀石上少從容秋色偏宜晚望中欲賦勝遊無好句¶
獨搔蓬鬢立西風¶
<pb:KR4h0053_WYG_007-13a>¶
　(蕭徳操/)　　(曉瑩/)　　　(于湖/)　　　(于湖/)¶
　　　宿天童¶
太白山頭月欲低鵲棲不穏繞枝飛坐來客子渾忘倦¶
却聴松聲聨翠㣲¶
　(韋莊/)　　　(元晦/)　　　(袁說友/)　　(孟郊/)¶
　¶
　¶
　¶
<pb:KR4h0053_WYG_007-13b>¶
　¶
　¶
　¶
　¶
　¶
　¶
　¶
　江湖小集巻七¶
