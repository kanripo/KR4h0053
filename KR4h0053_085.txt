# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:53.577043
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷八十五
<pb:KR4h0053_WYG_085-1a>¶
欽定四庫全書¶
　江湖小集巻八十五　　　　宋　陳起　編¶
　　樂雷發雪磯叢稿¶
　　律詩¶
　　　寄雪蓬姚使君¶
湘鱗六六寄相思疎栁新蟬想别時今夜各聽三楚鴈¶
秋風又老一年詩梅花且補離騷闕薏苡應為史筆知¶
剪竹疑峯新製笛待衝霜月訪桓伊(使君時/寓衡陽)¶
<pb:KR4h0053_WYG_085-1b>¶
　　　謁山齋先生易尚書¶
淳熈人物到嘉熈聽説山齋亦白髭文字盡傳融水後¶
精神如戰辟雍時靈椿終不爭朝菌蓍草惟堪養夀龜¶
細嚼梅花看總義只應姬老是相知¶
　　　送桂師鍾尚書赴台¶
老依牙纛撚吟髭又折梅花話别思五嶺不遮鸞鳯詔¶
四方俱誦鱒魴詩人才晋魏凋零後國事江淮倥偬時¶
頼有老臣經濟在快呼桂醑餞篙師¶
<pb:KR4h0053_WYG_085-2a>¶
　　　題鍾尚書北征詩稿¶
野雉江鷗滿故都秋風禾黍撚唫鬚六千里外驅旃斾¶
五十篇中見版圖金鉉尚期扶日御玉衡終合正天衢¶
書生亦有中原志那得君王丈二殳¶
　　　呈廣西張提刑¶
陸續城邊按部歸梅花随處撲征騑溪山有助吟題遍¶
獄市無寃訟牒稀竹屋聽猿眠碎月莎庭引鶴歩斜暉¶
莫嫌瘴霧侵湘客滿路風霜冷枲衣¶
<pb:KR4h0053_WYG_085-2b>¶
　　　罪言¶
愁殺瀟濵蟻虱臣亂山斜照獨含情人材不似深衣古¶
國勢如何楮幣輕石燕未蘇湘國旱木牛那濟蜀州兵¶
幸無杜老流離苦切莫吟詩到北征¶
　　　閒居自遣¶
雨積桑樞長昔邪誰能載酒訪楊家漢庭用少臣今老¶
魯俗皆冠我獨髽憂國苦無蠲忿草看書喜對决明花¶
衰頺懶作江湖夢擬斸三椏養鬢華¶
<pb:KR4h0053_WYG_085-3a>¶
　　　又¶
許由溪上小屠蘇紅樹蒼山對一臞白髪功名惟劒在¶
青燈活計併錐無誰言荆楚多竒士却笑乾坤一腐儒¶
桐㡌貂冠俱有分寄言兒輩莫揶揄¶
　　　寄樓居朱漕¶
住近江心古寺邊幅巾應伴浙僧閒官銜自管金陵觀¶
冠業多依鴈蕩山出處要留青史看功名且逐白雲還¶
殷勤為祝樓居月好照横舟潄碧灣¶
<pb:KR4h0053_WYG_085-3b>¶
　　　呈姚雪篷使君¶
祝融應自勝崆峒且讀通書辨聖功事可語人甘受謗¶
詩能名世不嫌窮舂邊採藥收湘芷月下調弦送楚鴻¶
頼有行人碑尚在棠隂依舊戀東風¶
　　　雪篷見示送趙東巖巡部詩¶
皇華歌徹酒杯忙澤畔騷翁送范滂琴帶衡雲弦索潤¶
馬飡湘茞轡絲香山中貍豹随吟斾部内豺狼入按章¶
却笑詩寒吟骨聳愁看詶唱挾風霜¶
<pb:KR4h0053_WYG_085-4a>¶
　　　書蕭千嵒集¶
向來楊陸共崢嶸吟到停雲趣轉精古似洞庭張雅樂¶
嚴如即墨歛殘兵茵蔯終不肥方朔芣苢何堪病冉耕¶
細讀殘編搔白首未應造物忌詩名¶
　　　滕王閣下賦¶
越&KR0008;蜀艇亂相偎風飽千帆帶雨開閣上鳴鸞今已往¶
江頭飛鶩只堪哀栁汀絮滿河豚賤桃塢花殘石首來¶
應接溪山吾不暇自憐白髪欠詩材¶
<pb:KR4h0053_WYG_085-4b>¶
　　　宿金灘¶
瀧吏崖翁是賞音江流泯泯對秋吟天蝦撲火帆檣晚¶
水狗捎魚島嶼深千里庭闈雲滿眼十年湖海鴈驚心¶
今宵客枕清如水稱讀西山夜氣箴¶
　　　寄許介之¶
惹得詩名徧九州酒徒棊伴半公侯離騷甘隠魚鱗屋¶
樂府多傳鸛鵲樓醉葉㡬窠藏菊徑蠧荷三畆䕶漁舟¶
中原應有樓蘭國空鎻呉鈎到白頭¶
<pb:KR4h0053_WYG_085-5a>¶
　　　聞邊報寄姚雪篷¶
淮烽蜀燧照邊隅白髪憂時我腐儒楚客汀洲搴杜若¶
齊王沮澤索茈葫耽吟自愛南游好久謫曽謀北事無¶
擬對祝融捫蝨話何時重捋使君鬚¶
　　　寄戴石屏¶
曾到元郎吟處吟雪篷烟艇欠相尋鳳鳴道國空詩句¶
鴈到衡峯只信音拾橡祠邊寒聽雨紉蘭院裡夜分衾¶
蹇驢倘遂黄花約鴉觜敲烟共掘參(時石屏訪雪/蓬於衡陽)¶
<pb:KR4h0053_WYG_085-5b>¶
　　　戊戌冬僕客桂林雪中趙叔愚司理書張司業¶
　　　逢賈島絶句為寄今冬對雪感而有作¶
朔風桂水浸瓊沙曾共騷翁理釣槎對酒又吟端木葉¶
論詩還憶欵冬花饑能驅我瓶儲罄老不饒人鏡影華¶
擬喚扁舟尋剡叟嶺梅瀟菊各天涯¶
　　　寄仙巢先生鍾尚書¶
吹香亭上送飛鴻且把行藏寄蜀桐老境只須尋遠志¶
世途還要避沙虫公於天地初何憾道在丘園固未窮¶
<pb:KR4h0053_WYG_085-6a>¶
曾是轅門投巻客應憐聽雪卧蕯藭¶
　　　寄蕭太山兄弟¶
梅花好處共心期曾擷天葩寄夢思兄弟自為千古計¶
江湖方誦二蕭詩貪泉定喜逢亷吏倭國何應拜老師¶
(蕭頴/士事)賸擬尋君攀桂樹路遥誰肯借驢騎(蕭君見予有/梅花且補離)¶
(騷闕之句為之擊節雖未相識/蒙書二十首為寄故首句及之)¶
　　　送丁少卿自桂帥移鎮西蜀¶
瓊海收兵玉帳閑又移齋艦泝涪灣三邊形勢全慿蜀¶
<pb:KR4h0053_WYG_085-6b>¶
四路封疆半是山魏將舊聞侵劒閣漢兵今欲巻函關¶
(時㑹有三/京之役)細傾瑞露論西事想在元戎指畫間¶
　　　訾家洲¶
竹塢松灣遍履痕斷碑無首野苔昬江山應識前賢事¶
裴栁今存㡬世孫島霧海霞留古意春猿秋鶴冷騷魂¶
何人㑹得登臨意閑嚼梅花伴酒樽¶
　　　慈氏閣¶
崢嶸梵閣礙銀潢且對畦衣問馬王落日斷霞連楚粤¶
<pb:KR4h0053_WYG_085-7a>¶
缺鍾壞像雜梁唐英豪已往雄圖歇棟宇猶存古意荒¶
惆悵石湖題柱在倚欄無句獨凄凉¶
　　　雉山寺宋永初中有僧名西顒誦法華經於此¶
　　　白雉聽之而化至唐黄梅五祖弟子喜登告祖¶
　　　乞廵禮五祖應以遇雉即止後至此開山本朝¶
　　　王初寮有留題¶
蘚碑蘿石擁嵒扄獨倚笻枝問大乘白雉苦無千歳種¶
青山空識六朝僧詩傳北岳刋新帖禪接西淮冷舊燈¶
<pb:KR4h0053_WYG_085-7b>¶
擬鑿氷泓澆凍硯褉亭閒借法華謄¶
　　　擬遊長沙至零陵忽動歸興¶
擬尋禹栢過長沙且泊愚溪問酒家歳旱可能飛石燕¶
秋高還看落天蝦乾坤納納催霜鬢岐路悠悠又菊花¶
惆悵草黄騏驥病歸心依舊遶烟霞¶
　　　袁家渴泊舟¶
往事誰能問水濵停撓仍是薄西曛樵漁空自存袁姓¶
鳬鴈何應識栁文釣艇分燈歸客艇嶺雲拖雨接溪雲¶
<pb:KR4h0053_WYG_085-8a>¶
楩楠蘭芷今何在空使行人誤舊聞¶
　　　小檥袁家窰竹居買酒¶
江遶衡門接旅津鯉魚風歇水粼粼湘醨三盞澆吟思¶
瀟碧千竿對老身題壁未能行客醉典琴不用主人貧¶
隔江誰掉髙名麗滿載鸕鷀捉錦鱗¶
　　　餞雲壑唐使君赴邕州¶
&KR1217;簩竹畔擁雙旌回首江蘺隔楚汀曽向前賢參學問¶
且教遠俗識儀型安南兵息塞烽冷羅殿馬來蠻草青¶
<pb:KR4h0053_WYG_085-8b>¶
悵望鈴齋何處是遥瞻朱雀認詩星¶
　　　歸侍¶
石田茅屋野苔春喜對庭闈話苦辛客路本無如意事¶
瘴鄉難有却回身且尋農耒耕湘雨待看天戈洗塞塵¶
門外黄旗邊餉急可堪杯酒各傷神¶
　　　寄呉茂遠¶
蘇公堤畔繫吟驢知在垂楊第㡬株學校文章如畫餅¶
朝廷官爵似呼盧春吟應欠梅花在時事曾言楮幣無¶
<pb:KR4h0053_WYG_085-9a>¶
惆悵湘湄分袂處今看細雨長蘼蕪¶
　　　送史主簿之卾就辟¶
囊中秋巻逼唐賢門外侯芭問太𤣥才大豈堪棲枳棘¶
官清應只友蘭荃湘行又泛君山月淮績曾衝赤壁烟¶
擬借從君新句看試尋黄㡌寄綱船¶
　　　又¶
宦途㨗徑在三邊且駐吟船贈馬鞭壯士苦無横草志¶
將軍還用撒花錢北兵猶未回燕鴨蜀耗何應問杜鵑¶
<pb:KR4h0053_WYG_085-9b>¶
今日送君無别話看随卻縠洗狼烟¶
　　　送卲𤓰坡試湖南漕舉¶
槐花匝路促湘行閩賦唐詩舊擅聲有志向曾言國事¶
論心何止在科名畢方夜煽杭都火大角秋纒蜀道兵¶
莫作腐儒塲屋話琅玕滿腹正須呈¶
　　　送李公浴遊臨武¶
嶺梅瀟菊兩關情歳晚江湖載酒行客路欲依嚴挺子¶
瘴鄉已老少游兄瓦盆且話田家事肉食誰通鈍漢名¶
<pb:KR4h0053_WYG_085-10a>¶
惆悵韓張亭畔路雪鞭風㡌又東征¶
　　　贈江華熊伯巖¶
堂萱營栁伴吟哦黄綬仙翁鬢未皤對客不矜名第貴¶
論心惟在簡編多江頭魴鯉香晨膳境内鴟梟冷夜窠¶
湘國詩盟今寂寞衰頺猶喜識隂何(謂隂鏗/何遜也)¶
　　　江華送熊清父遊廣州時予有衡陽之役¶
邂逅陽華且酒壺海鵬衡鴈各征途閑身俱被饑寒役¶
老境還堪離别無鄉夢定應思欵段客吟何用説娵隅¶
<pb:KR4h0053_WYG_085-10b>¶
曾從仙叟叅𤣥訣好訪安期採澗蒲¶
　　　喜李景魏就熊巖伯縣尉招¶
長歌白石草廬深今抱園絲就賞音温飽不為兒軰計¶
行藏端見古人心鱣魚堂上春開帳鸂鶒灘前夜對衾¶
擬掛奚囊梅下聽謫仙應共隠仙吟¶
　　　送友人之辰州覲省¶
路鳶巢畔瘴雲低山徑如梯去馬遲正則自吟皇樹頌¶
廣微惟誦白華詩春風採藥桃花國落日尋碑薏苡祠¶
<pb:KR4h0053_WYG_085-11a>¶
覓得丹砂能寄否溪亭送客鬢毛衰¶
　¶
　¶
　¶
　¶
　¶
　¶
　¶
<pb:KR4h0053_WYG_085-11b>¶
　¶
　¶
　¶
　¶
　¶
　¶
　¶
　江湖小集巻八十五¶
