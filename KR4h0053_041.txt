# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.707624
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷四十一
<pb:KR4h0053_WYG_041-1a>¶
欽定四庫全書¶
　江湖小集巻四十一　　　　宋　陳起　編¶
　　葉茵順適堂吟稿¶
　　　晚年闢地為圃僭用老坡和靖節歸田園居六¶
　　　　韻¶
太湖三萬頃湖中東西山謀隱媿不早欲徃嗟衰年道¶
南地夷曠半占龜魚淵斷岸連疎村浮雲棲平田得此¶
願可酬不啻湖山間瞻彼閔子巷卜居千載前猶存六¶
<pb:KR4h0053_WYG_041-1b>¶
七舍古柳生青煙鄰曲來無時為予喜欲顛疇知在塵¶
境中有風月閒吾將老此鄉草木俱欣然¶
　　　二¶
已受鱸鄉招柴車異塵鞅方春融融時紅紫形夢想勝¶
遊計自今樂事何曾徃迎意引壺觴班荆集少長容膝¶
地有餘意不在衺廣牧豎良知心長歌振林莾¶
　　　三¶
蠶姑饋新蛹籬落桑柘稀一蠒視萬事浮生同于歸水¶
<pb:KR4h0053_WYG_041-2a>¶
淺凉可濯荷深香可衣載言老圃計勇决無依違¶
　　　四¶
疏牖炷栢子日與琴書娛已復廻商飈凉意浮郊虛自¶
成松菊趣不雜軒冕居悠悠鳥脫罟局局兎守株試叩¶
塞上翁得喪為何如元亮抱至道詩發道之餘利名莫¶
能束精神游太虛冥想田園歸其樂無時無¶
　　　五¶
控驢灞橋坳縱棹剡溪曲繽紛天上花拍拍春意足能¶
<pb:KR4h0053_WYG_041-2b>¶
追茲辰歡獨許蘇玉局憧憧市朝人繼晷猶秉燭野翁¶
太無營借暖待晴旭¶
　　　六¶
結廬田疇間稔步東西陌時哉休且休聊以適吾適汗¶
漫游難逢崦嵫日易夕篠影延户深苔暈補階隙而有¶
蛙蚓居口腹猶役役顧予安一間頂踵䝉帝績發為四¶
時吟吟中自規益¶
　　　鱸鄉道院¶
<pb:KR4h0053_WYG_041-3a>¶
步兵舊游地野人今結廬千載同一調志隱不志魚¶
　　　光風霽月¶
濓溪有此天天外得此景景中一衰翁融入吟哦境¶
　　　耕釣境¶
一犂足春雨一絲揺晴風樂此至樂地其惟蓑笠翁¶
　　　春詠¶
舍瑟聲不傳詠歸聲在道風乎野外濵夕陽轉芳草¶
　　　見天地心(梅/)¶
<pb:KR4h0053_WYG_041-3b>¶
百卉伏窮隂一枝倚春色因易探眞機生意何曾息¶
　　　存方寸地(桂/)¶
客問燕山地燕山地不多秪因解培植桂子綠婆娑¶
　　　翠波(竹/)¶
蕭疎拂行雲清隂籠遠汀水色元無色相逢眼自青¶
　　　皆春¶
一氣融萬象大哉造化仁自耕還自鑿熈熈康衢民¶
　　　塵外(門/)¶
<pb:KR4h0053_WYG_041-4a>¶
自有此山扃疑與浮世隔清風襲我裳竹下有來客¶
　　　雲思(松檜/)¶
交柯靉蒼寒不礙青霄路油然隱者心一聲孤鶴度¶
　　　道院¶
園林慳十畝天賜老生涯雪境吟終夜春時醉一家籬¶
疎簪菊種石古絡藤花莫有同盟者多煎榖雨茶¶
　　　舟中即事¶
草舍宻還稀編籬枕釣磯鴨羣迎棹去牛背曬衣歸風¶
<pb:KR4h0053_WYG_041-4b>¶
𦂳浪千疊村深柳四圍倚檣無與語數鴈失斜暉¶
　　　新春¶
老來分外喜新春春事闗心世事輕棊肯輸時方是着¶
路疑險處不須行雨催農業鳩夫婦風帯邊聲鴈弟兄¶
辦得斗園隣屋角剩栽芝术了餘生¶
　　　嚴子陵¶
怕被劉郎認故人披裘釣澤隱餘生無端伸足龍牀上¶
多却嚴陵一姓名¶
<pb:KR4h0053_WYG_041-5a>¶
　　　陶淵明¶
喚得歸來是督郵東籬千古占風流白衣未至秋蕭索¶
曾記公田種秫不¶
　　　賈浪僊¶
舉世知心獨有韓為何無髮强加冠若人了得推敲事¶
僧服儒衣一様看¶
　　　孟東野¶
出仕因詩怍長官布衣時節更孤寒長安得意春風裏¶
<pb:KR4h0053_WYG_041-5b>¶
百歲都來一日歡¶
　　　次韻¶
舉世一枰棊誰能着着奇懶皆安樂法醉即太平時梅¶
雨飛不斷茶煙凝欲垂吟詩為無事多事又因詩¶
　　　天童山¶
着足萬松闗東州第一山聽泉窮地脉厯棧近天顔奎¶
畫疎烟外鐘聲遠樹間衲翁曾有約分我片時閒¶
　　　次守歲韻¶
<pb:KR4h0053_WYG_041-6a>¶
爆竹散千災從今事事諧五辛空餖飣六甲已安排井¶
貯屠蘇藥庭輝榾柮柴謾教添一歲依舊好情懷¶
　　　道院偶成¶
水生逺岸拍蒲芽春色駸駸染物華伎&KR0008;一時安老草¶
眵昏兩眼眩空花樓分古柳煙光薄橋倚青帘日影斜¶
此樂未知誰可共隔籬獨許釣魚家¶
　　　又¶
柳長柔絲草長芽隨時委化答年華呼來便了能酤酒¶
<pb:KR4h0053_WYG_041-6b>¶
抱去添丁共看花憂世中宵心耿耿題春半壁字斜斜¶
江湖風月今猶昔能學龜䝉有幾家¶
　　　次韻¶
鬢邊驚雪㸃腰下欠金圍已絶功名想甘為耕釣歸浮¶
生醒亦醉徃事是耶非獨有樓前景年年霞鶩飛¶
　　　二十里雲亭(杖鍚山/)¶
蔽空青不斷杉徑影中行僧指夜無月客嫌春少晴卧¶
龍安舊窟倦翼亂歸程吟到長虹背人間天上驚¶
<pb:KR4h0053_WYG_041-7a>¶
　　　田父吟¶
桃花深映水邊莊夫婦相擕笑語香耕耨有糧蠶有種¶
丁男戽水女條桑¶
　　　又¶
家家柳色染輕黄柳外歸鴉噪夕陽屋角有煙青不斷¶
粞兒飯熟淡齏香¶
　　　又¶
羣來野雀遶林梢三五人家住水坳翁媪語人年歲好¶
<pb:KR4h0053_WYG_041-7b>¶
屋山添得一層茅¶
　　　又¶
未曉催車水滿溝男兒鬼面婦蓬頭但求一熟償逋債¶
留得糠粞便不憂¶
　　　又¶
徃來雞酒樂村村一稔難忘大造恩糶榖可酬婚嫁願¶
今年好事屬柴門¶
　　　僧舍小泊¶
<pb:KR4h0053_WYG_041-8a>¶
屏息小胡牀心魔已受降香留烟出户雲過雨來窓自¶
許參禪觀誰能折慢幢山童求說偈竹影落寒江¶
　　　雪(嘲王竹齋/)¶
春意滿庭除紅塵半㸃無山川同變化天地一糢糊石¶
友聳氷骨松公掀壽鬚相望王子宅不見夜篷孤¶
　　　梅¶
溪橋一樹玉精神香色中間集大成疎影逼真前處士¶
羣花推重老先生春回隴首人千里月到窓前夢五更¶
<pb:KR4h0053_WYG_041-8b>¶
甚欲折來還不忍歲寒留取看崢嶸¶
　　　次韻¶
幾載江湖兄弟心老夫吟了聽君吟休論聚散時難易¶
要識推敲意淺深晝靜牀頭便竹簡風清牆角度松琴¶
山靈應是馳山檄知向孤山何處尋¶
　　　又¶
古貌如君更古心艤舟來伴故人吟十分酒醉憂時切¶
一㸃燈昏語夜深半似畫圖經雨壁不成宫社亂風琴¶
<pb:KR4h0053_WYG_041-9a>¶
箇中好辦栽梅計勝友從教載月尋¶
　　　次得雨韻¶
畎畝思國事箋天淚成流鮮風鼓中夜凍雨喧西疇一¶
飽將如願卒歲應莫愁料得廊廟心猶懷溝壑憂香燈¶
荅帝力籉笠懸車頭白首逢三登酣歌娯春秋¶
　　　次吳菊潭八月十四夜韻¶
來夕九秋半月同心迹清已知千里共秪欠一分明流¶
水徃來影片雲今古情撞鐘先得句塵世不須驚¶
<pb:KR4h0053_WYG_041-9b>¶
　　　又¶
月過市無聲令人毛髮清連村三鼓急隔水一燈明琢¶
句醉時語簪花老後情凭欄發長嘯不管卧龍驚¶
　　　又(十六夜月/)¶
昨雨轉今晴晴新越様清恐孤秋半賞為補夜來明檢¶
㸃有斜影看承無異情微吟樵唱句猶恐鬼神驚(杜工/部八)¶
(月十六夜翫月谷口/樵歸唱孤城笛起愁)¶
　　　喜義莊成¶
<pb:KR4h0053_WYG_041-10a>¶
以義名莊遺後昆隱然文正典刑存當知疎逺諸親族¶
同是高曽下子孫先世家風傳不墜廢祠香燼喜重温¶
更能培植詩書種忠孝他年萃一門¶
　　　多景樓¶
北望中原慘莫煙樓頭風物故依然後人拍得䦨干碎¶
徃日輕教眼界偏水撼金焦聲亦怒雲連楚泗勢猶全¶
壯懷且付生前酒千古英雄冢道邊¶
　　　旅况¶
<pb:KR4h0053_WYG_041-10b>¶
未慣秋情緒客中方覺難酒慳疏舊識衣薄怯新寒雨¶
過浮雲濕風來病葉乾倚樓搔短髩一鴈掠闌干¶
　　　讀梅雪村詩¶
雪村吟有稿名峻斗牛低聲調唐之上精神江以西愛¶
君憂國意臨水傍山題何代無風雅人心自鶩鷄¶
　　　北窓(僧舍/)¶
八面&KR0785;瓏靜向隂靜中時現定中身解傳佛祖從前意¶
便是義皇向上人背日一簷渾不暑依山百卉若為春¶
<pb:KR4h0053_WYG_041-11a>¶
未逢惠逺相招致厭殺浮生有劫塵¶
　　　桂謝¶
廣寒世界放新晴景物蕭疎八月深窓外方疑天雨粟¶
風前已見地流金舉留清致為詩助收拾餘香付酒斟¶
但得僊根耐霜雪不妨擕囝步繁隂¶
　　　次禊帖韻¶
梅花舊刻字將磨勘辨其如病眼何千載䑕鬚遺墨少¶
一時贗本誤人多肯將金谷序文比因想山隂氣候和¶
<pb:KR4h0053_WYG_041-11b>¶
最喜孤居山下姥慕名特特為烹鵝¶
　　　寄社友¶
近來何事倦於吟豈是因吟誤却身此道自來多冷淡¶
郊寒島瘦少陵貧¶
　　　買魚¶
柳線穿來網上魚寛償所直辦朝厨烹鮮不及為親養¶
一笑分羮問二雛¶
　　　石佛¶
<pb:KR4h0053_WYG_041-12a>¶
一段無情作有情如來相貌十分真不因人世皆塵土¶
誰識山頭不壞身¶
　　　僧舍偶成¶
枝頭紅白亂飄零又是風光入柳汀自笑半生成草草¶
不知雙髩已星星貪吟為有詩磨勘戒飲從教酒勒停¶
旋學禪林諸衲子䝉頭相對一函經¶
　　　謝韓菊山道院詩¶
正傳國子先生印遠訪松陵隱士廬二十四篇風月句¶
<pb:KR4h0053_WYG_041-12b>¶
幾千萬巻聖賢書地偏自覺因人重日涉從教與世疎¶
已戒園丁多種菊重來對菊膾鱸魚¶
　　　晚秋即事¶
曳笻獨獨倚柴扉翠潑西山漾落暉衲子頂雲隨鴈遠¶
牧童腰笛挽牛歸¶
　　　晚梅¶
錦様桃花占曉晴桃邊梅樹尚寒英莫羞老大無顏色¶
自是前賢畏後生(杜詩不覺前/賢畏後生)¶
<pb:KR4h0053_WYG_041-13a>¶
　　　友人見借放翁絶筆¶
放翁今已矣猶有未刋詩閱藳無三豕還書欠一鴟聽¶
兒弦誦罷留客笑談時發越吟邊思心香答所知¶
　　　水天一色亭上即事¶
芰荷深處小壺天時見征㠶破晚煙非主非賔和氣裏¶
似晴似雨綠隂邊凭闌笑語驚魚鳥信步遊行廢管絃¶
剩喜利名塵不到持竿柳下問漁船¶
　　　又¶
<pb:KR4h0053_WYG_041-13b>¶
得得尋幽到水天開樽洗勺動庖煙敗懽紅袖飜棊局¶
慣客烏衣拂坐邊好景自應分半席雅歌政不欠繁絃¶
黄昏未忍輕歸去長笛一聲何處船¶
　　　遇風¶
捲地沙塵撲面來(音/離)歸舟不進去㠶飛世間何事無遲¶
速逆者由來順者機¶
　　　次台州巾子山任翻韻¶
天留勝處占清凉山挾波光薄我裳看遍塵寰興廢事¶
<pb:KR4h0053_WYG_041-14a>¶
竹隂千古一禪房¶
　　　舟次¶
輕舟小駐綠楊隄載得閑雲過别溪雲本無心天欲暮¶
一聲何處杜鵑啼¶
　　　壽水竹弟(以疾留秀野園/)¶
人生真樂在家山况有名園五畝寛眼底不隨花富貴¶
水邊長報竹平安養心澹泊千詩藳種德蕃滋九畹蘭¶
以此壽君君必壽年年新月照杯盤¶
<pb:KR4h0053_WYG_041-14b>¶
　　　秋夜¶
秋滿讀書林篝燈報夜深肯閑詩有趣為拙仕無心驚¶
鵲擇枝宿幽蟬抱葉吟未能游夢境何處搗衣砧¶
　　　江湖偉觀山亭¶
結束虛亭近太清山光水影互逢迎人心祇覺山多險¶
幾箇人心水様平¶
　　　又¶
輭紅塵外聳嵳峩題品先曾屬老坡立脚愈高天愈闊¶
<pb:KR4h0053_WYG_041-15a>¶
靜看舟楫駕風波¶
　　　次七夕遊松江韻¶
謫仙歌洞庭坡翁賦赤壁逢時汗漫游元不計何夕慨¶
慷晞英豪老大謾悽惻矧茲笠澤區萬頃混空碧一葦¶
縱所如卧虹控秋色雲軿駕雙星銀潢幾經厯柳州乞¶
巧文我欲為已易邂逅竹林賢胸次小八極氣勝棊聲¶
高量寛酒杯窄載笑輕公侯一閒抵金璧多謝簡齋孫¶
遺詩話平昔二雛掖吾旁對景亦自得髣髴真率㑹相¶
<pb:KR4h0053_WYG_041-15b>¶
與鄙肉食駐睇芙蕖邊擬卜子雲宅清風繼三高名利¶
焉能役因誇江上人有此坐中客¶
　　　試問¶
在在江湖蘆葦家家楊柳樓臺試問燕鴻心事為誰飛¶
去飛來¶
　¶
　¶
　江湖小集巻四十一¶
