# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:53.514925
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷八十二
<pb:KR4h0053_WYG_082-1a>¶
欽定四庫全書¶
　江湖小集卷八十二　　　　宋　陳起　編¶
　　利登骳稿¶
　　　青陽洞天呈青陽主人曽少裕¶
兩岸蒼蒼峭天柱停策崖邊喚舟渡青巾羽客打舟來¶
驚起靈蛇絶溪去千年神漿不自惜萬里晴天安得雨¶
但見飛流落半空空中此水來何處巖下猶涵太古泉¶
安知上不通銀浦蒼藤半濕苔蘚昏石罅無根迸孤樹¶
<pb:KR4h0053_WYG_082-1b>¶
洞門一隙僅通人可惜鑿空開洞府乾坤明晦自有時¶
突然棟宇那非數開闢豈無人到來巖崖尚絶猿猱路¶
先生朝昏息丹巖萬壑歸心心不語瑶磬一聲天壁寒¶
白雲紫霧驚相顧¶
　　　雜興¶
𣺌𣺌江河流蛟龍所為沼高山苟無松不如低平阜潔¶
身服休美榮辱非所囿孤航何翩翩獨徃不我覯眷言¶
友仙喬寤寐耿長抱安得翔風鸞棲神此蓬島我昔遊¶
<pb:KR4h0053_WYG_082-2a>¶
蓬萊道過崑崙山青壁峭千仞中分兩徑前上逕險且¶
難行可求神仙下逕極夷易蛇虺交蜿蜒毫釐一殊軌¶
安危異千年棄之從上征高歩追飛鸞勿謂下途易下¶
途前更艱¶
滯凍釋陽淵嫩和改隂囿草色誰與媒青青一何驟美¶
人振長袖竚立傷年少芳紅不少留况乃飄殘照飄零¶
可奈何四氣如環珂白雲雖有反不反亦已多曲流傷¶
直水遠䕃無近柯誰令天有漢杳杳隔秋娥桂林有秋¶
<pb:KR4h0053_WYG_082-2b>¶
色洞庭有秋波濯衣千仞溪滌垢非悦眼涓辰萬里遊¶
寧以霖雨緩丈夫秉道心摧挫志逾勉豈如甘與橙南¶
北随所變大鵬擊逍遥鷦粒有餘羡嗜好非固殊夫亦¶
各所便¶
朝吾出東門回首瞻長坂凄然數根松枯華困凌踐時¶
春百卉肥緑苔亦青婉如何虬鳳姿獨爾失嶄岸伐明¶
根下摧樵炊枝上剪忍此棘荆蕃寧此棟梁㸑棟梁君¶
自遺文木固不賤¶
<pb:KR4h0053_WYG_082-3a>¶
西登巫陽峯悵望髙唐女靈顧不須臾而自虧澄素竚¶
嘆為君懷惜此蘭臺賦不惜蘭臺賦惜此天下雲茫茫¶
八紘中是非誰得論¶
松栢托茂林髙不尋丈至寸喬附太山未長已千里置¶
身患不髙餘事安足擬遊必蓬萊遊棲必崑崙棲仙遊¶
必祥雲仙茹必靈芝鳳凰雖自饑妄食固不回癡鳶嚇¶
腐䑕可笑空自疑¶
我昔此園遊寒梅吐孤艷重來㡬何間叢青倐以遍誰¶
<pb:KR4h0053_WYG_082-3b>¶
云花與葉同樹不相見¶
昨宵狂風起折我桑樹枝徘徊履桑園賤妾當何依豈¶
無薜蘿生亦有柔苧肥素情在君子綺帛良重斯無桑¶
蠶安食無蠶我安衣長嘆反初路𣺌𣺌天四垂¶
　　　北溪蒼山謀避冦念青陽蒼山徘徊不忍作古¶
　　　調開之¶
憶我昨選勝瓶錫來蒼山上巖豁萬里下峽窮重𤣥謂¶
此已勝絶可以無梅川後同北溪遊青陽税塵鞍險流¶
<pb:KR4h0053_WYG_082-4a>¶
貫地軸危瀑垂天關雲氣夜結構如有飛來仙逈然幽¶
且深直可無塵寰乃知天壤寛淺日非所沿亦豈無勝¶
此天不丐我閑豺虎白日行俘掠無崖巔此境亦莫保¶
惜此時運艱二君皆駿人銓時洞遐觀考槃擇澗谷取¶
數良已慳天尚不子與而遣纒世患十月崆峒路霜風¶
吹羈單回首舊遊處野狐嘷暮烟天地豈不寛我身靡¶
所安思古英達士豈皆薄龍盤求隠有不可勲名乃窮¶
年困衡心慮間庸非大任縁勉哉慎所從致主或不難¶
<pb:KR4h0053_WYG_082-4b>¶
逃死復誦此自笑還自憐念我昔時語夢驚老雲間兹¶
事今已晚誰能復長嘆¶
　　　梅川莫令君拉蒼山諸詩友用予松風首句為¶
　　　韻招予遊金精至而盜作不果遊走佛巖有感¶
此行為山來至此事已非雲火四地動御風誰與期剥¶
床漸及膚欲去迷所之蒼黄走澗谷勝遊飜在斯石梯¶
盤七折頓豁萬里竒擁巖千脩篁中著寒泉飛天壤有¶
此景惜我前不知逃難乃邂逅自愧還自悲山風送萬¶
<pb:KR4h0053_WYG_082-5a>¶
古開闢知誰為亦有如我徒慷慨來登兹罹難本因此¶
不悔乃攀窺天亦無如還更供(去/聲)愛日暉平生江海眼¶
此志良未癡忽憶家山遠寒馬鳴相依母子各一方而¶
皆窘賊圍欲歸莽無從痛毒沾我衣¶
　　　盜犯金川境扶侍母妺復走興安有懷¶
歉歳古多盜於今起豐年村村遞遷偪旗鼓莽相連(賊/以)¶
(一村脅一村受旗鼔/村村相脅遂遍數縣)蚍蝣信有力復此走興安淋漓雨¶
萬壑駭浪驚前山携持母妹孤寄此一葉寒猶勝去年¶
<pb:KR4h0053_WYG_082-5b>¶
冬我身落梅川母子各一方而中隔妖躔呼酒相勞苦¶
兹猶幸團欒百年㡬星霜十九落憂患人生亦何樂四¶
顧愁我顔平生百事貧所得惟林泉亦復不過取溢量¶
常恐顛天公尚不與謂我取傷亷前登馬崗雲回首東¶
南天惻惻不得語蕭然淚潺湲¶
　　　予與子實避盜同走崆峒予以其年十一月歸¶
　　　侍金川踰月而子實走豫章閲三載子實携琬¶
　　　妹歸梅川道經盱予自金川侍親歸㑹之酒酣¶
<pb:KR4h0053_WYG_082-6a>¶
　　　作是詩以餞别壬辰十一月二十七日¶
聞君歸梅水經我鳳凰山走馬來相㑹匆匆具杯盤君¶
行今已反我歸夢尚寒回首舊遊處白骨猶荒煙昔年¶
崆峒别心已死生看今日寒林霜收悲暫欣懽善還已¶
不期惡别似不難世事未可極臨分更盤桓¶
　　　田家即事¶
小雨初晴歳事新一犂江上趂初春豆畦種罷無人守¶
縛得黄茅更似人¶
<pb:KR4h0053_WYG_082-6b>¶
　　　癸已十一月二十五辭家雪甚作愴然有懷¶
歳暮遊子歸余始為行客朔風萬里長吹雪犯巾幘臨¶
行不言苦不忍母心惻乾坤迫短景寒日易傾仄氷池¶
緑骨巉凍車瓊網澁一寒忍已熟浪出還自責撫劒睨¶
前岡雲重楚天黑¶
　　　董叔宏為予道溪莊勝趣賦古調¶
一澗潺潺㵼煙樹流到溪莊平不度竹風凄瑟夏猶寒¶
石氣蕭森朝自霧時平古寨尚留名世否誰人此逃數¶
<pb:KR4h0053_WYG_082-7a>¶
乾坤一轉地有靈日月無邊江又暮幽潭聞説尚龍宫¶
石屋安知非洞府願君半天更高樓送此到海長溪去¶
　　　野燒¶
初如螢燈一㸃明須臾數㸃如疎星忽然連亘勢不斷¶
儼如金虵破夜驚縱横又如長虹百尺渴奔飲江罷蜿¶
蜒夭矯勢欲凌青冥竒光異色不可以正視倒影茅屋¶
但覺&KR0177;奕光熒熒我聞昔者王家有寶鏡鏡横八寸名¶
紫珍塗以金膏傅珠粉碧光絳氣連屬日月含天庭又¶
<pb:KR4h0053_WYG_082-7b>¶
聞西方聖者釋迦子祇林演法導羣生祥光自頂湧不¶
盡三千世界合作一色白月明今之竒光異色無乃是¶
不然安得有此瑞彩突兀來崢嶸天公有玅手變化誰¶
能名忽從青青現有象還復槁滅歸無形遺燼尚足澤¶
萬物生意行又盈乾坤乃知元氣本不死不逐火化常¶
存存君㸔餘澤滋萌達豈彼死灰能神靈秋風浩蕩吹¶
萬寶拭目千室倉箱盈¶
　　　贈南豐宰趙虛齋二章¶
<pb:KR4h0053_WYG_082-8a>¶
芳鮮桃李花&KR0177;奕春風道春風不可名桃李花自笑人¶
閑雙睫淨玉立軍峯峭¶
有口寧食薇有身寧衣褐居然觀八荒獨立招皓月清¶
風亦知人蕭蕭動幽樾¶
　　　友人自臨川來携庾臺趙先生與曽丈諸葛帳¶
　　　幹丈聨和康樂三谷詩句竒格老追遺韻千年¶
　　　間因難見巧玉疊瓊重殆非窘才者所宜逐響¶
　　　矣不鑒蕪庸欲藉手以竊風斵之誨輙依韻為¶
<pb:KR4h0053_WYG_082-8b>¶
　　　四章因承教二丈¶
謝遊半天下晚歳來兹山平生未識見驚此紅玉泉散¶
珠流芳詞䇿瓊想遺賢上探霞生巖下厯雲度阡名存¶
有瑶刻事往如金烟(南康遺事有埋金窖/中者忽晝發之失金)世有好竒士¶
剪茨闡繩筌(魏都賦闡繩/之筌緒均)希此紅泉名欲作疑信傳勝¶
境㑹即是何必户牖前洗耳天河邊聽之流潺湲語發¶
謗已兆况復然不然¶
先生學者師文筆峭如山有時騁竒怪倒引天上泉達¶
<pb:KR4h0053_WYG_082-9a>¶
觀古有作竒探今孰賢我亦頗自好種芝東南阡笑倚¶
巖間月冷歌松下煙陸耘秀新插水捕排舊筌聞師有¶
紫書願啟黄笈傳三月下汝江支離拜師前歸來鳳岡¶
上藉蘭潄潺湲服師雙麟芝至今腹果然¶
吾聞煙霞外粤有天桂山其中多仙子傲睨遊乳泉三¶
仇乆已絶七試嗟獨賢願持瑯玕樹種之瓊瑶阡從此¶
仙子遊上下陵祥煙羽𤣥師華存靈變通道筌湧龍出¶
寶臺(吕公云法七層煙浪中化/大龍寳臺三汲江按躍)紹彼真一傳肯如幽求¶
<pb:KR4h0053_WYG_082-9b>¶
癡仙景愕不前亦不畫肉芝平地生潺湲所求聖胎凝¶
視世蟬蛻然¶
家住姑山下朝暮遊姑山澄潭貫地脉飛流接天泉永棲¶
無昔老暫遊謾時賢古藤蔓直木蒼檜随曲阡猶存萬古¶
月尚照千年煙誰其籙青華嘿然語𤣥筌紫鋒變窻塵(金/丹)¶
(九液二七變紫/鋒三七變窻塵)重此鑪簡傳九障儻不存五靈森在前昨者¶
攜友朋攀蘿掬潺湲神交善爽徒宇宙空茫然(死為善爽/鬼仙儔也)¶
　　　沽酒¶
<pb:KR4h0053_WYG_082-10a>¶
有錢但沽酒莫買南山田勾引催租人驚散青松烟¶
　　　春日¶
幽偏無一事終日自長哦課僕鋤荒圃邀人補斷蓑為¶
貧沽酒少因病著衣多昨夜岡頭雨春風生緑波¶
　　　寄黄希聲¶
相㑹不㡬日相别又經時居然感我懷何以冩所思舉¶
目皆我友我心知者誰知心而久離此情悲不悲八月¶
寒氣高芳蓮謝幽池時運迅不留俛仰黄華暉少年不¶
<pb:KR4h0053_WYG_082-10b>¶
再得而不從以嬉蕭條旅舘秋滿耳寒螿啼¶
　　　晚歩¶
住在山塘深更深門前落葉與堦平高人聽鶴來相過¶
野老因樵熟識名一水欲流山影去斷雲時伴燒痕生¶
翛然獨歩蓮峯夕十里松風秋月明¶
　　　觀雪溪傍¶
平昔起常晚兹晨獨不眠乍驚花遶院頓覺樹連天竹¶
壓溪頭路氷垂巖下泉四時長似此未必有人憐¶
<pb:KR4h0053_WYG_082-11a>¶
愛雪不能寐凌晨歩水濵斷梢驚宿鳥倒竹礙行人疊¶
疊畬堪數層層屋頓勻梅花無處認唯覺暗香春¶
山齋坐不穏復此出衡門溜澁氷還結風髙竹自翻凍¶
流看欲濁饑鳥啄仍喧好是今風景令人憶故園¶
宻雪飛零亂開牕坐小軒鳥寒飛不去鴉啄俛仍翻稚¶
子争團塔山翁半掩門那堪長皓色終古照乾坤¶
　　　郊外¶
春色到江斷野香涵日嬌鳥穿芳樹語人隔遠山樵¶
<pb:KR4h0053_WYG_082-11b>¶
　　　春日¶
雨過苔猶濕風來户半開閑花忽落盡啼鳥自飛來¶
　　　仙塘茅舍¶
住在山深處門前數曲灘近村烟勢闊傍水樹隂寒釣¶
客嗔棋僻髙人借鶴看只愁山水怪嫌我著儒冠¶
門對平蕪闊荒田帶水聲牧童兼鴨養野老叱牛耕山¶
暖松花重園春菜子生杖藜斜日裏籬外白雲横¶
莫言賔客少幽僻長莓苔也有樵人到唯無詩士來山¶
<pb:KR4h0053_WYG_082-12a>¶
風花落盡溪雨燕飛回又覺年光暮庭隂滿緑槐¶
　　　仙塘¶
一椽自著此山幽蘆葦蕭蕭繞屋頭野老屢來詢姓字¶
社人相約賽春秋寒山此去無飛鷰白水初傳有遠鷗¶
病起偶然成獨往冷烟斜照使人愁¶
　　　稚子¶
雙雙稚子戲柴關摶土為人半印錢更過十年那有此¶
短蓑篷笠種荒田¶
<pb:KR4h0053_WYG_082-12b>¶
　　　後坑茅舍¶
松風颯颯繞回谿遥帶居人竹一籬想自不知雲水好¶
却令行客立多時¶
　　　用趙南塘贈黄希聲韻呈南塘¶
長天漠漠升虬龍龍光鱗鱗涵紫空黒雲忽起瀛海上¶
白日不照寒郊蓬九野茫茫路如織我自路絶無途窮¶
緩商同宫琴再撫四顧欲駕班麟風¶
鳳凰一翥千里論營營鷰蝠爭朝昏黄河波清縱可待¶
<pb:KR4h0053_WYG_082-13a>¶
失計已落千秋渾蹇予生居百代後上䆒笙典窮珠墳¶
緑圖丹書竟杳寞嗷嗷宋玉徒招魂(抱樸子五典為/笙簧三墳為珠)¶
　　　江亭¶
江亭凭望久野色暝蒼蒼古木浮寒霧空山入夕陽水¶
流前夜月風作早來霜却笑垂綸者因漁亦自忙¶
　　　走佛巖道中¶
避亂走佛巖依依絶溪水有客六弟昆遮予訪行事一¶
云分路亡庶或一不死一云相為命生死同所值逺逝¶
<pb:KR4h0053_WYG_082-13b>¶
宿無舂近逃冦能至垂涕贈之言此身苦難避山剽無¶
崖巔兵驕有城市共守固已非分逃豈云是風聞宜邑¶
郛聚落復煙燬沸鼎無清鱗四瞻誰善地不辰自至斯¶
乾坤古無際¶
　　　梅川行¶
我來蒼山未一日平固(屬石/城)弄兵剽寧邑此時烏合猶¶
懼官風鶴入耳心早寒來無與角去無捕堂堂墟邑自¶
來去墮軍長冦那可言初時數百俄數千受旗翕忽亘¶
<pb:KR4h0053_WYG_082-14a>¶
千里聚落一燼如捲水就中閨女尤可愁肩緡背篋¶
歩牽牛重重闕地捜伏窖謂無白日再天曉我時避¶
盗逃佛巖親眼見盗循山南紅葛䝉頭履躔頂縈身¶
錦被翻紅浪招賢三尺刃如霜夾以巨盾張朱鎗皇¶
皇我寨神呵䕶山上澄明山下霧(招賢人能製刀賊/用之又習張朱二)¶
(家鎗法時諸山反寨上皆澄瑩見盜/來往而寨下一逕逹賊營霧迷四寨)路迷躑躅不敢¶
前依依遂犯連湖去六盜飛紅登其巔(賊犯我寨以/霧不果遂犯)¶
(連湖/入之)環山呌呼聲連天紛紛毬雪半空落赤子甘心¶
<pb:KR4h0053_WYG_082-14b>¶
自投壑(人自擲巖下而死/紛如雪毬下有聲)州忘縣邑縣忘鄉我實自弱¶
非賊彊捐金買靜恐不受尸祝䑕軰拖朱黄何人此日¶
不為盜已矣獨嘆吾生忙已矣獨嘆吾生忙乾坤回首¶
空斜陽¶
　　　秋歩述所見¶
趂晴收斷薪破曉循幽浦山寒樹欲風雲重天將雨兎¶
奔初種畦雞拾穫殘畆葉深樵無蹤水落魚可數幽草¶
不須生千林秋已素¶
<pb:KR4h0053_WYG_082-15a>¶
　　　梅花吟¶
落日孤煙寒不度梅花忽見橋西樹疎影猶含澗外雲¶
暗香欲薄山前霧寒死不作女兒面幽絶却懷廊廟具¶
但知殿後壓年芳誰識攙先啟春路初開寧無仙子來¶
已落尚恐神明䕶後來紅紫競春風此已成功鼎鼐去¶
　　　早起見雪¶
折竹聲髙曉夢驚寒鴉一陣噪冬青起來簷外無行處¶
昨夜三更猶有星¶
<pb:KR4h0053_WYG_082-15b>¶
　　　次琬妺月夕思親之什(追録/)¶
緩作行程早作歸倚門親語苦相思白頭親老今多病¶
不似當初别汝時¶
　　　田父怨¶
黄雲百畆割還空垂老禾堂泣晚舂償却公私能㡬許¶
販山燒炭過殘冬¶
　　　野農謡¶
去年陽春二月中守令出郊親勸農紅雲一道擁歸騎¶
<pb:KR4h0053_WYG_082-16a>¶
村村鏤榜粘春風行行蛇蚓字相續野農不識何由讀¶
唯聞是年秋粒顆民不收上堂對妻子炊多糴少饑號¶
啾下堂見官吏稅多輸少喧征求呼官視田吏視釜官¶
去掉頭吏不顧内煎外廹兩無計更以饑軀受笞箠古¶
來坵壠㡬多人此日孱生豈難棄今年二月春重見勸¶
農文我勤自鍾惰自釜何用官司勸我氓農亦不必勸¶
文亦不必述但願官民通有無莫令租吏打門呌呼疾¶
或言州家一年三百六十日念及我農惟此日¶
<pb:KR4h0053_WYG_082-16b>¶
　　　兩過黄伯厚皆不遇留詩别之¶
兩過安禪寺皆言尚未歸情知相見近猶欲復來辭灘¶
淺舟行澁風輕雨下微白雲回首地天濶栁絲絲¶
　　　冬日¶
藤果纍纍熟山晴自遶簷斷薪經雨濕野菜著霜甜詩¶
少客相笑家貧鶴不嫌誰能更惆悵癡坐巻疎簾¶
　　　玉臺體¶
兩彎弓月眉端照一朶鬆雲鬢畔歸欲黙不能言不可¶
<pb:KR4h0053_WYG_082-17a>¶
嬌心無著凭青衣¶
六曲鴛屏紫玉環寢衣紅地繡雙鸞相思未必君如我¶
一夜芙蓉翠露寒¶
行雲一夢去無蹤鳳尾羅衾翠幔重人夀㡬何禁此别¶
海棠花下悔相逢¶
朱楊冉冉四垂春緑霧低迷慘去程斜日半山烟半嶺¶
人生不合遇傾城¶
　　　貴谿有石相背而生俗名之背夫石余謂妻安¶
<pb:KR4h0053_WYG_082-17b>¶
　　　背夫抑夫棄之耳易之曰夫棄石¶
雙石巑岏倚雲瘦背立蒼蒼兩成醜不知底事忤夫君¶
千載春風不回首妾身雖棄妾不寃混沌初開已相守¶
君興蟠天雲妾亦助君去終當為霖九地回白日昭昭¶
此情愫¶
　　　臨平春日有懷¶
少年賤生理嗜書彊解事長懷希南風趍數慙北鄙乾¶
坤雙鬢改日月寸心死誓從鹿豕遊乃復叨一第兩年¶
<pb:KR4h0053_WYG_082-18a>¶
三作别雲霧生馬耳臨平二月春花事歸桃李獨尋處¶
士梅三肅湖邊水一官未得仕畏首復畏尾旁觀未知¶
羞自愧己無地懸知簮紱禽擾擾事萬起終當緑霧中¶
友彼乘龜子南柯不世勲僅足雄衆蟻(史記舜歌南/風紂歌北鄙)¶
　　　觀溪流¶
西山連夕雨漲此百尺渾怒濤響半空氣可飄崑崙一¶
朝勢力盡枯葦有不能洋洋溟渤寛終古無虧盈¶
　　　感興¶
<pb:KR4h0053_WYG_082-18b>¶
聖域久蕪漫功利時競趍管晏苟有實安必世唐虞開¶
明周孔心頼有伊洛儒古來正其心平治信有餘彼哉¶
典午時相師談清虛未知千載人視今又何如¶
　　　又¶
寂寂卧空晝憂懷忽無端攬衣亂西澗復此凌西山春¶
事已無多半消霜霰間狂風更甚雨時蔽江南天寒草¶
昔衰靡及兹秀平阡日晚幽陽生餘光草中妍徘徊桃¶
李花瑟瑟飄寒烟¶
<pb:KR4h0053_WYG_082-19a>¶
　　　别遊天台雲卧住¶
半月陪杖屨此别情詎忘平生兩知心蹤跡長相望兹¶
遊天相之簷雨對夜牀旅行得心朋在客如家鄉如何¶
遽此去泛彼天台航知君愛竒觀赤城有霞光儻逢五¶
百尊問我今行藏詩骨瘦未改雙鬢塵已蒼¶
　　　至家¶
明時射䇿難為合塵世求名本是浮整頓書籖還夜課¶
増添酒甕與寒謀羞逢山友長低面悔把漁竿不到頭¶
<pb:KR4h0053_WYG_082-19b>¶
盡日小樓凝遠望白雲黄菊十分秋¶
　　　永新道中¶
冉冉螺川路兹行本不期地平風到疾山僻雪消遲漸¶
遠鄉人少初行岐路疑斷雲無意緒直欲上梅枝¶
　　　月¶
哀哀半規月前日猶盈輪冉冉㡬何間光彩倐以淪至¶
精孰如斯猶不逃虧盈天地亦無根萬化無長存矧兹¶
寄一形随天運渾冥若無重素規誰信天地精¶
<pb:KR4h0053_WYG_082-20a>¶
　　　金川早行¶
著野霜方新照天日未出蒼茫霧氣昏慘淡一片白吾¶
疑九天外與此同一色¶
　　　和希聲蓮華樵人遇仙行¶
蘆溪之山高插天蓮峯更壓蘆溪山峰頭青壁絶千年¶
誰知玉闕藏神仙平明採樵陳氏子五雲深處樓臺起¶
中有七仙白玉冠方瞳射人秋自寒臺前一道白蓮泉¶
七始花開一成蓮固知此子無仙骨秪以崆峒入仙室¶
<pb:KR4h0053_WYG_082-20b>¶
低頭乞命却走回尚復褰裳取蓮實歸來疑信互相傳¶
樸哉此子非妄言安知瓊樓玉室峭千尺即非面前¶
崔嵬一片石安知世人俗氣厚如山飜把瓊樓玉室作¶
石看亦非仙人幻作石世人俗眼自不識安得鴻都道¶
士白玉簮持我此詩扣青壁¶
　　　仙塘即事¶
山齋臨薄霧徙倚杏花枝獵客驚熊館行人指鸛池為¶
貧鋤藥賣因懶上陂遲林外孤烟起遥知日午時¶
<pb:KR4h0053_WYG_082-21a>¶
　　　衡陽贈定父詠常¶
半世擇交友深知僅數人情親無語忘歳久轉心真世¶
亂身難定話長天易晨相逢原不料一笑鴈峯春¶
　　　次蒼山晚出聞汀冦之什¶
山齋無一事歩到白蘋洲灘近溪聲夜雲寒石氣秋烟¶
塵深冉冉天地入悠悠回首東南路干戈半白頭¶
　　　寶陁清賞夙慕展遊願不從心因成小詠¶
寶陁十里路此日想同遊萬古不收雨四時長是秋樹¶
<pb:KR4h0053_WYG_082-21b>¶
寒烟半擁山濕霧長流獨我思歸苦無因到上頭¶
　¶
　¶
　¶
　¶
　¶
　¶
　江湖小集巻八十二¶
