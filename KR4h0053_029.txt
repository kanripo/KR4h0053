# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.488214
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷二十九
<pb:KR4h0053_WYG_029-1a>¶
欽定四庫全書¶
　江湖小集巻二十九　　　　宋　陳起　編¶
　　呉仲孚菊潭詩集¶
　　　春閨怨¶
　栁輕烟鎖畫樓樓中人去水長流琵琶聲斷梅花客¶
别是春風一種愁¶
　　　蘇堤清明即事¶
梨花風起正清明遊子尋春半出城日暮笙歌収拾去¶
<pb:KR4h0053_WYG_029-1b>¶
萬株楊栁屬流鶯¶
　　　湖上雨吟¶
濕了荷花雨便休晚風歸栁澹於秋一生不作機心事¶
合轉船頭向白鷗¶
　　　雨後¶
雨後輕雲學水流惜春人瘦怕春休梨花却恐難尋夢¶
燕子何曽細説愁¶
　　　賀史守鳯雛滿月¶
<pb:KR4h0053_WYG_029-2a>¶
玉手歌姬托鳳雛堂前畫額旋調朱春風吳㑹宜男草¶
試問他人種得無¶
　　　寄東畎曹侍郎¶
結網求魚事已遲却非春草不歸詩斜陽一片山如畫¶
更把心期付與誰¶
　　　題秋江晚照圖¶
水光只肯净涵虚分浦通村路却無風日向低鴻鴈落¶
釣竿一半出菰蒲¶
<pb:KR4h0053_WYG_029-2b>¶
　　　曉吟¶
翠帳香消捲碧紗風梢殘雨濕欄牙蜻蜓亦被涼勾引¶
清曉低飛入水花¶
　　　春詠¶
草堂燕子未歸時香鼎灰飛入硯池看徹唐人詩一巻¶
夕陽猶在杏花枝¶
　　　贈别上官良史¶
不惜黄花一醉君喚歌催舞語紛紛天涯明月空相憶¶
<pb:KR4h0053_WYG_029-3a>¶
寒鴈無聲入斷雲¶
　　　秋夕¶
西風吹露下秋空烏鵲無聲占碧桐天氣㣲凉人好睡¶
闌干閑在月明中¶
　　　埜望¶
閑與蘆花立水邊歸心客思兩茫然夕陽収盡天風急¶
一樹寒鴉落野田¶
　　　辭史侍郎¶
<pb:KR4h0053_WYG_029-3b>¶
事到依人易䇿勲合歸収拾北山雲春風入手非閑用¶
種得梅花却寄君¶
　　　春夢謡¶
銷金帳掩水沉煙髻滑金釵落枕邊魂夢不知春已去¶
誤隨蝴蝶過秋千¶
　　　拜和靖墓¶
墳草年年一度青梅花無主自飄零定知魂在梅花上¶
唯有春風喚得醒¶
<pb:KR4h0053_WYG_029-4a>¶
　　　重拜和靖墓¶
片玉沉山草亦珍斷碑殘石當麒麟君王别爲開門户¶
不欲梅花見路人¶
　　　閨怨¶
病起傷春獨倚門喚人鸚鵡隔簾聞無情最是東風惡¶
瘦却梨花一片雲¶
　　　仙興¶
宫殿髙髙在五雲鶴揺松露滴行人洞門不放東風過¶
<pb:KR4h0053_WYG_029-4b>¶
留得桃花一院春¶
　　　山居春興¶
林雪消寒滴春風入草廬好山分客看閑地課童鉏竹¶
瘦偏宜鶴泉清直見魚邇來因苦詠零亂一床書¶
　　　寄大使趙清臣¶
擒呉纔了合封侯何止區區古蔡州一着髙時全國體¶
十年危處與心謀山川恢拓春風逺天地清明王氣浮¶
白雪滿頭勲業大不應忘却赤松遊¶
<pb:KR4h0053_WYG_029-5a>¶
　　　寄蔣重珍祕書¶
焚香誦易與天游君命相催不肯休時節固知來則是¶
功名却以得爲憂翠蓬雲氣生衣袂金殿陽光動冕旒¶
此際一言能悟主始堪回首舊林丘¶
　　　寄越上髙踈寮¶
便教烟雨畫成圖爭似歸來有賀湖鏡裏精神西晉有¶
詩家標凖晚唐無惜花春盡鶯吟苦敲竹風清鶴夢孤¶
世事正多心早懶著書贏得靜工夫¶
<pb:KR4h0053_WYG_029-5b>¶
　　　立春日即事¶
檢殘玉厯又春來造化無私命轉乖照水莫嫌窮面目¶
看花長有好情懐生期惠逺眠雲過死問林逋借地埋¶
詩到夜寒吟更苦一枝梅雪映書齋¶
　　　送伯氏秋潭謀居¶
朝呉暮楚幾時休未必江湖有白鷗萬事莫如歸去好¶
一椽當爲老來謀春天吟思行花徑夜月琴聲坐竹樓¶
但得餘齡無俯仰曽公食粥亦風流¶
<pb:KR4h0053_WYG_029-6a>¶
　　　送王夢升入道¶
不肯輕迷固有天星冠霞氅竟翩然人能變體方超俗¶
丹到成功即是仙伏洞黒龍聽夜呪傍花白鹿伴春眠¶
哦詩更欲全清致當以彌明作正傳¶
　　　贈史泳¶
烽火窮邊幾度愁亦曽將死慱封侯謗興在彼情誰恕¶
事過知君痛自休跨馬甲衣春雪白射鵰弓箭曉星流¶
救時正屬英雄者更著工夫必到頭¶
<pb:KR4h0053_WYG_029-6b>¶
　　　移居即事¶
山移無復昔人賢隨分長安辦一椽掃室敢言天下志¶
閉門儘可雪中眠携瓶與客同沽酒接綆過鄰自汲泉¶
到此始知閑是福居山未必似居&KR0437;¶
　　　呈雲麓史侍郎¶
若教儘儘説漂沉却恐無憀老不禁百拙難隨今日巧¶
一貧方識古人心牛羊歸盡荒郊濶猿鶴愁多故國深¶
亦欲以詩爲活計世間何許覔知音¶
<pb:KR4h0053_WYG_029-7a>¶
　　　謀生¶
謀生一事到成功消得湖邊地幾弓韋曲有花留杜老¶
洛陽無客問盧仝春風燕子虚簷外夜雨蛩聲小徑中¶
所立規模雖冷淡絶勝彈鋏舊漂蓬¶
　　　贈越僧意書記¶
一衲氷霜二十年不知妙用自誰傳心能轉物方爲佛¶
詩到名家亦是仙喜客稍寛沽酒禁愛閑多結住山縁¶
今冬約我西湖上同看梅花坐釣船¶
<pb:KR4h0053_WYG_029-7b>¶
　　　自序¶
一劔辭家竟陸沉夢思空向故廬深槎迷河漢千年恨¶
樹隔關山萬里心衣垢正憐貧未去鏡明忽有老相尋¶
春歸不與人爲約青草催詩亦懶唫¶
　　　秋夕¶
雨聲雲氣暮蕭蕭羅扇恩踈井樹凋心事暗隨歸夢去¶
壁燈留與可憐宵¶
　　　詠貓¶
<pb:KR4h0053_WYG_029-8a>¶
弄花撲蝶悔當年喫到殘糜味却鮮不肯春風留業種¶
破氊尋夢佛燈前¶
　　　次王漢和見寄韻¶
扇恩已盡漢宫秋空憶金鞍逺玉樓九辯不歌黄菊老¶
斷烟零雨爲誰愁¶
　¶
　¶
　¶
<pb:KR4h0053_WYG_029-8b>¶
　¶
　¶
　¶
　¶
　¶
　¶
　¶
　江湖小集巻二十九¶
