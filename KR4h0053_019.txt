# -*- mode: mandoku-view; -*-
#+TITLE: 江湖小集
#+DATE: 2015-08-25 00:33:52.304337
#+PROPERTY: ID KR4h0053
#+PROPERTY: BASEEDITION WYG    
#+PROPERTY: JUAN 卷十九
<pb:KR4h0053_WYG_019-1a>¶
欽定四庫全書¶
　江湖小集巻十九　　　　　宋　陳起　編¶
　　杜旃癖齋小集¶
　　　白雲在南山¶
白雲在南山幽鳥乘風飛鳥飛不能逺雲髙還難依園¶
中亦有菊堂後那無萱游子不得歸銜悲欲何言¶
　　　緑珠行¶
蜀絲殷空金作谷珊瑚成林珠百斛彼姝千花萬花蔟¶
<pb:KR4h0053_WYG_019-1b>¶
明月出胎照彼緑鏡中飛鸞掌中身夜月春風看不足¶
悲歡倚伏徴禍福西里憐顰東市戮願將舊意奉新人¶
此别他生定難卜君因妾死莫多怨妾死君前君眼見¶
髙樓直下如海深璧玉一碎沙中沉平時感君愛妾貌¶
今日令君知妾心¶
　　　同平父園中即事¶
季冬少寒凛霜薄日色明訪我㑹心友相携園中行菜¶
甲長疎花梅枝綴初英潜魚戯晴波寒雀暖有聲小歩¶
<pb:KR4h0053_WYG_019-2a>¶
極遐覽閑吟暢幽情語言接繾綣意適體自輕嵗華晚¶
更好景趣静始并俯仰物態間聊與同春榮¶
　　　明鏡行¶
明鏡照形不照影明月照影不照心朱絲委地流水咽¶
寳劒掛壁蛟龍吟二桃畫謀恩義絶慘慘嚴霜飛六月¶
銜石海可填鍊石天可補君非食蓮菂安知此心苦¶
　　　上徐子宜侍郎二絶¶
當年金屋誤承恩自倚容華託至尊風外逰絲難繫日¶
<pb:KR4h0053_WYG_019-2b>¶
依然青草暗長門¶
猿臂將軍戰不休當時部曲亦封侯夜凉忽夢燕山月¶
猶幸君恩晚見收¶
　　　九日懐陳舍人¶
白髮江湖暗青燈儿席凉窮途幾半百佳節又重陽命¶
也吾何奈天乎孰可量元龍樓百尺猶足慰行藏¶
　　　蔗境菴二絶¶
世事多端好備甞未能悦口勿輕忘結交莫厭初年澹¶
<pb:KR4h0053_WYG_019-3a>¶
晚節相看味始長¶
美惡初終自不同新人那念舊人容君知食蔗逢佳境¶
不念人間有菲葑¶
　　　别江隂宰魏元長兼望王木叔使君¶
荆山抱璞自遭毁漠漠胡沙埋皓齒咸韶正音或出㸑¶
下桐十年憤鐵一日變化成蛟龍人生相歡貴知己心¶
不相知異生死豈不見豫遜不報中行氏又不見聶政¶
殺身酬仲子¶
<pb:KR4h0053_WYG_019-3b>¶
滄海終可填太行竟能移丈夫殺身為感激有恩不報¶
非男兒意氣磨日月感遇由一時齊威九合諸侯盟黄¶
河倒流五岳傾楚茅入貢民冠帶金䋲玉檢思告成髙¶
䑓已荒曲池既平不見夷吾功但聞鮑叔名¶
　　　賦賢已録(静觀趙使君喜棋/有是録約予賦詩)¶
物理因人創神機自古傳揚雄嗟有法孔子歎猶賢勝¶
負存虚實初終謹後先按圖嚴畫井起數象周天百戰¶
期争道三隅察守邉開基思漢祖復土想周宣審勢攻¶
<pb:KR4h0053_WYG_019-4a>¶
無備沉機救未然勝心㳺碧落幽思及黄泉冒利魚貪¶
餌乘虚鴈落弦紛爭忘父子迷惑到神仙守必防重柝¶
攻須出萬全妄興侵伐意私擅殺生權紿弄心懐詐包¶
藏智益儇甘辭韜甲胃險志匿山川諱忌真情露矜誇¶
小數專怯圍潜却歩貪得暗垂涎見逼難思進相持莫¶
敢前蹈危鬚捋虎役志耳鳴蟬意滿渾忘食神馳更廢¶
眠弱形遭毒手短節不空拳悔誤徒批頰矜髙欲比肩¶
禍胎還隱伏陣勢漫綿延詭道非存正嬴師合忌堅設¶
<pb:KR4h0053_WYG_019-4b>¶
心踰虺蜴攫子甚烏鳶造妙羣心妬趨亡衆目憐淺謀¶
徒躁進重地莫輕捐黒白材因見雌黄論豈偏髙人真¶
託興逺見始忘筌鑒戒無忘此防虞盖有焉請㸔奕棋¶
句何愧鬬雞篇¶
　　　山有狙行¶
山有狙不可馴山有虎不可親狙詐匪懐德虎飢須噬¶
人死生託良馬信厚稱瑞麟野性定難保猛獸終不仁¶
　　　王粲宅¶
<pb:KR4h0053_WYG_019-5a>¶
春風佳人命多薄深宫井冷梧桐落江邉百尺斷魂樓¶
未比鷦鷯一枝託漢家待士禮意失黨獄淪胥生鼎鑊¶
南山豆萁苦燒焚鸚鵡洲邉埋一鶚丈夫擇木豈無術¶
何爾依劉燕巢幕君不見平時子房侍帷幄一語不投¶
斃文若登樓此日誠可哀亦恐從軍未為樂¶
　　　書懐呈鍾君禄吏部¶
君不見黄河之水能上天白髮一變無由𤣥人生住世¶
無百年倐忽變化空中煙眼前富貴皆年少悲苦長多¶
<pb:KR4h0053_WYG_019-5b>¶
少歡咲抽絃促柱向君彈宛轉凄凉不成調¶
持心託明月明月照影不照心彈劍發長歌歌長宛轉¶
多苦音㵼水東西南北流昔日年少今白頭欲對君前¶
歌此曲恐君淚下不能收¶
　　　勿除蔓行¶
蔓草君勿除葉蒂相連牽春風共滋長秋露同衰殘庭¶
前梅花樹一種同根生南枝煖北枝寒¶
　　　讀杜詩斐然有作¶
<pb:KR4h0053_WYG_019-6a>¶
王澤久淪洽正聲皆雅言百川忽西流青黄雜犧樽騷¶
經吹死灰明燭日月昏綺麗兆建安淳古還開元夫子¶
握元氣大音發胚渾明婁失毫芒神羲隘乾坤再變六¶
義彰一日五典惇上該周南風下返湘水魂仲尼不容¶
删餘子何足吞五季兵戈繁嘲&KR1116;蟲鳥喧頽波既瀰漫¶
新竒尚西崑吻喙生譏評神鬼懐憤寃王蘇發醯甕黄¶
陳窮河源煌煌百年間後學同推尊時時或嘗鼎往往¶
猶戴盆倣摹惑銅盤箋釋訛金根顧余小子旃獨受罔¶
<pb:KR4h0053_WYG_019-6b>¶
極恩神融淚交墮思苦心屢捫相望五百載如接顔色¶
温爐冶無停工况復忝諸孫斯文誠儻存庶以起九原¶
　　　紙被一首¶
疎布褁敗綿破碎錯經緯嚴風過强弩終夜縮如蝟剡¶
溪楮夫子益友吾所畏䇿勲在覆冒周宻罕傳彚隱然¶
萬里城可却戎馬氣脉髓盎春温濁酒有醲味直躬免¶
拳跼夜氣益洪毅吳宫鳳花錦伐命可歔欷物㣲用匪¶
薄道在窮不諱緼袍可終身狐狢不足貴¶
<pb:KR4h0053_WYG_019-7a>¶
　　　陸務觀赴召¶
四海文章陸放翁百年漁釣兩龜蒙數開天地吾何與¶
老作春秋道未窮李耳守官逾二代張蒼職史到三公¶
坐令嘉㤗追周漢此是君王第一功¶
　¶
　¶
　¶
　¶
<pb:KR4h0053_WYG_019-7b>¶
　¶
　¶
　¶
　¶
　¶
　¶
　¶
　江湖小集巻十九¶
